༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG8579 ImageGroup : 11KG8592
LCCN: 96906273 ISBN: n/a
Title:
ཕར་ཕྱིན་སྤྱི་མཐའ་བཟུང་འབྲེལ།
Iphar phyin spyi mtha' bzung 'brel/
Author:
གྲགས་པ་བཤད་སྒྲུབ་
grags pa bshad sgrub
Descriptor: printed from computerized input
Original Publication : n/a;n/a
Place: bylakuppe, karnataka
Publisher: ser dgon dpe mdzod khang/
Date: 1996 , 1997, 2006
Volume:
Total Volumes:
 NININ
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US. Comments: 2/2011

ཕར་ཕྱིན་སྤྱི་ མཐའ་ཟུང་འབྲེལ།
{ སྨད་ཆ། }
དQ
C
 ཐུན་
72
 ༄༅།། སེ་ར་ཐེག་ ཆེན་གླིང་།
ན
སེར་དགོན་དཔེ་མཛོད་ཁང༌།
༢ ° ༠༦ 
7
2︽༽ 
༩

ཕར་ཕྱིན་སྤྱི་མཐའ་ཟུང་འབྲེལ། །
s
{ སྨད་ཆ། }
འཚལ་
མཐུའུ་
༄༅། ཧོར་ཐེག་ཆེན་གླིང་།
སེར་དགོན་དཔེ་མཛོད་ཁང་།
༢༠༠༦
) ︽ < <2_

དཀར་ཆག
༡༽ ས་བཅད ་. ་་
༢༽ གླེང་བརྗོད། ་ ་ ་ ་ ་
༣༽ 
ཙོམ་པ་པོའི་རྣམ་ཐར། 
༤༽ 
ཡུམ་གྱི་མདོའི་འགྲེས་རྐང༌། ་་
ཁ༽ 
སྤྱི་མཐའ་ཟུང་འབྲེལ་སྐབས་གཉིས་པ།
གཞུང་སྤྱིའི་རྣམ་བཞག་
༢༽ 
ལམ་ཤེས་ཀྱི་ཡན་ལག་
༣༽ 
ཐེག་གསུམ་རྣམ་གཞག་
ཚ༽ 
འཁོར་མཐའ་ལ་དཔྱད་པ། ་ ་ ་
རཎ༽ 
ཉན་རང་དགྲ་བཅོམ་ཐེག་ཆེན་ལམ་དུ་འཇུག་ཚུལ
༦༽ 
འཁོར་ལོའི་རྒྱུར་རྒྱལ། ་་
༧༽ 
ངེས་འབྱེད་ཆ་མཐུན། ་་་་
༤༽ རང་རྒྱལ་གྱི་ཁྱད་ཆོས། ་་་་་་
༩༽ 
རང་རྒྱལ་གྱི་ལམ་ཤེས་པའི་ལམ་ཤེས། ་
༡༠༽ 
རང་རྒྱལ་གྱི་ལམ་ཤེས་ཀྱི་རྒྱ་ངེས་ཆ། ་
༡༡༽ 
ཕན་ཡོན་ཅན་གྱི་ཐེག་ཆེན་གྱི་མཐོང་ལམ། ་་་
༡༢༽ 
ཐེག་ཆེན་སྒོམ་ལམ་གྱི་བྱེད་པ། ་ ་ ་ ་༡༡༢
༡༣༽ མོས་པ་སྒོམ་ལམ། ་་་
༡༡s
༡༧༽ 
བསྔོ་བ་སྨོམ་ལམ། 
༡༢ལ
༡༩༽ 
རྗེས་སུ་ཡིད་རང་གི་སྒོམ་ལམ། ་་་
༡༢༦

ང་འབྲེལ་སྨད་ཆ།
༡༤༽ སྒྲུབ་པ་སྒོམ་ལམ། ་་
༡༣༡
༡༧༽ རྣམ་དག་སྒོམ་ལམ། ་་་་
༡༣
༡༤༽ 
རྣམ་དག་ཤིན་ཏུ་བ། ། ༡ཚཚ་
ག༽ 
སྤྱི་མཐའ་ཟུང་འབྲེལ་སྐབས་གསུམ་པ།
༡༽ གཞུང་སྤྱིའི་རྣམ་བཞག་་་་་་
༡༩༣
སྲིད་ཞིའི་མཐའ་དང་མཐའ་གཉིས་འགོག་བྱེད་གྱི་ལམ། ་་་་༡༡
༣༽ འབྲས་ཡུམ་ལ་ཉེ་རིང་གི་གཞི་ཤེས། ་་་༡༢
མི་མཐུན་ཕྱོགས་དང་གཉེན་པོའི་ཕྱོགས་ཀྱི་གཞི་ཤེས། ་་༡@ 4
༣༤༽ སེམས་པའི་གཞི་ཤེས་སྦྱོར་བ། ་་་
༤༽ འཛིན་སྟངས་མཉམ་ཉིད། ་་་་་
༡
0U
༧༽ མཐོང་ལམ། ་་་་་
༽ 
སྒོམ་ལམ་དངོས་སུ་མ་སྟོན་པའི་སྒྲུབ་བྱེད།
ང༽ སྤྱི་མཐའ་ཟུང་འབྲེལ་སྐབས་བཞི་པ།
གཞུང་སྤྱིའི་རྣམ་བཞག་
༢༡༡
༢༽ རྣམ་པ་མདོར་བསྟན། ་་་་༢༡ཚ་
༣༽ གཞི་ཤེས་ཀྱི་རྣམ་པ། ་བ་
འ༢༠
༤༽ ལམ་ཤེས་ཀྱི་རྣམ་པ། ་ ་
འ༢༩
༤༽ རྣམ་མཁྱེན་གྱི་རྣམ་པ། ་་་
༢༣༣
s༽ དྲན་པ་ཉེར་གཞག་
༢༣

དཀར་ཆག་
༧༽ ཡང་དག་སྤོང་བ། ་་་༢༤༡
བརྫུ་འཕྲུལ་གྱི་རྐང་པ། ་ ་་་༢༤༢
༩༽ དབང་པོ་ལྔ། ་་་་༢ཚཚ
༡༠༽ སྟོབས་ལྔ། ་་་་་༢༧s
༢ep
༡༡༽ བྱང་ཆུབ་ཡན་ལག་་་
༢ཚe
༡༢༽ འཕགས་ལམ་ཡན་ལག་
༢༩༢
༡༣༽ རྣམ་ཐར་སྒོ་གསུམ།
༡༤༽ སྤལ་ལམ། ་་་་2rs
༡དལ༽ འགོག་སྙོམས། ་་༢༦༠
༡s༽ སྤོང་ལམ། ། ༢se
༡༧༽ ཐུན་མོང་མིན་པའི་རྣམ་མཁྱེན་གྱི་རྣམ་པ། ་༢༦༩
༡༤༽ དུས་གསུམ། ། 
༢༣
༡༩༽ སྦྱོར་བ་ཉི་ཤུ། ་་་་་2שש
༢༠༽ སོར་བ་དངོས། ་་་་་， ， ， ， ， ， ， ， ， ， ， ，
༢༧e
༢༡༽ སྦྱོར་བའི་ཡོན་ཏན། ་་་་་་་་༢༤༢
༢༢༽ སྦྱོར་བའི་སྐྱོན། 
༢. ཚ་
༢༣༽ མཚན་མཚོན། ་་་ ， ་， ， ， ， ， ， ，
༢༤༧
༣༩༠
༢༤༽ གཞི་ཤེས་སྦྱོར་བའི་ཤེས་མཚན། ་་
༢༩༽ ལུང་མ་བསྟན་གྱི་ལྟ་ངན། ་་་་༢e༣
༢༤༽ ལམ་ཤེས་སྦྱོར་བའི་ཤེས་མཚན། ་་༢et
༢༧༽ རྣམ་མཁྱེན་སྦྱོར་བའི་ཤེས་མཚན། ་་༣༠༠
༢ ། ཁྱད་མཚན། ༣༠༢
༢༩༽ བྱེད་མཚན། ་་་་༣བདམ
༣༠༽ ངོ་བོ་ཉིད་མཚན། ་་་་་་་་་་་་་་༣༠༧
༣༡༽ ཐེག་ཆེན་གྱི་ཚོགས་ལམ། ་་་་་་་༣༡༠
༣༢༽ ཐེག་ཆེན་གྱི་སྦྱོར་ལམ། ་༣༡e

ཕར་ཕྱིན་སྤྱི་མཐའ་ཟུང་འབྲེལ་སྨད་ཆ།
༣༣༽ ལམ་གསུམ་ཟློས་སྤོང་། ་་་་་
༣༧༽ 
ཕྱིར་མི་ལྡོག་པའི་རྟགས། ་་་་་་
༣༩༽ 
སྲིད་ཞི་མཉམ་ཉིད་སྦྱོར་བ
། ་༣༤ལ
༣༽ ཞིང་དག་སྦྱོར་བ། ་་་
༣༩༡
༣༧༽ བདུད་བཞི་བཅོམ་ཚུལ། ་， ， ， ， ， ， ， ， ，
༣༩༣
ཅ༽ སྤྱི་མཐའ་ཟུང་འབྲེལ་སྐབས་ལྔ་པ།
༡༽ གཞུང་སྤྱིའི་རྣམ་བཞག་
༣ * e
༢༽ སྤང་བྱ་རྟོག་པ། ། 
༣sz
༣༽ གཉེན་པོ་རྩེ་སྦྱོར། ་ ་
32
༤༽ རྣལ་འབྱོར་གྱི་ས། ། 
༣t༠
ལྷན་ཅིག་དམིགས་ངེས། ་་
༣་༢
མཐོང་ལམ་རྩེ་སྦྱོར། ་
༣
༧༽ རྟེན་འབྲེལ་གཉིས་པ། ་་
༣L་
༤༽ 
སྒོམ་ལམ་རྩེ་སྦྱོར། ་་32
ཁ༽ སྒོམ་སྤང་རྟོག་པ། ་་
༡༠༽ བར་ཆད་མེད་པའི་རྩེ་སྦྱོར། ་་་་་
ཚ༠e
༡༡༽ བསལ་བྱ་ལོག་ཏོག ་་་
༡༢༽ སྐབས་དྲུག་པ། ་་་་་
༧༡རམ
༡༣༽ སྐབས་བདུན་པ། ། 
ཚ༡༩

དཀར་ཆག
ཆ༽ 
སྤྱི་མཐའ་ཟུང་འབྲེལ་སྐབས་བརྒྱད་པ
༡༽ གཞུང་སྤྱིའི་རྣམ་བཞག་
༢༽ ངོ་བོ་ཉིད་སྐུ།
༣༽ 
ཡེ་ཤེས་ཆོས་སྐུ། ་ ་
༤༽ ཟད་པར། ་་་
༩༽ ཟིལ་གནོན། ་་་་་་་
ཚདལs
s༽ ཉོན་མོངས་ཏིང་འཛིན། ་ ་
༧༽ སྨོན་མཁྱེན་ཏིང་འཛིན། ་་
༤༽ ལོངས་སྐུ། ་་
༩༽ 
མཚན་བཟང་། ་ ་ ་ ་
༡༠༽ སཱལ་མ། ་་་་་་་་་་
༡༡༽ དཔར་བྱང་སྨོན་ཚིག་་་་་་
དདན

༈ བསྟན་བཅོས་རྩོམ་པ་པོ་སེར་སྨད་ཅོ་ནེ་༧རྗེ་བཙུན་གྲགས་པ་
བཤད་སྒྲུབ་ཀྱི་མཛད་རྣམ་སྙིང་བསྡུས་
བཞུགས་སོ།།
༄༅། །རྒྱལ་ཀུན་མཁྱེན་པའི་རང་གཟུགས་ཁྱབ་བདག་རྡོ་རྗེ་འཆང་ཆེན་པོ་མཁས་
ཤིང་གྲུབ་པའི་དབང་ཕྱུག་བཀའ་དྲིན་མཚུངས་མེད་རྗེ་བཙུན་གྲགས་པ་བཤད་སྒྲུབ་
དཔལ་བཟང་པོ་དེ་ཉིད་ནི། མདོ་སྨད་ཅོ་ནེ་དཔོན་པོའི་མངའ་འོག་ཁྱར་དགེ་ཡུལ་གྱི་
གཡོ་སའམ་རབ་སོ་ཞེས་པའི་ས་ཆར། ཡབ་གཟུངས་སྐྱབས་འབུམ་དང༌། ཡུམ་
སྐལ་བཟང་སྨན་གཉིས་ཀྱི་སྲས་སུ་རབ་བྱུང་བཅུ་གཅིག་པའི་ཤིང་མོ་ཡོས་ཀྱི་ལོ་
༡༤༧ ཟླ་བ་དང་པོའི་ཚེས་བརྒྱད་ལ་སྐུ་འཁྲུངས། འཁྲུངས་མ་ཐག་ཏུ་ཡུམ་ཚད་
ནད་ཀྱིས་མནར་བས་འོ་མ་སྟེར་མ་ནུས་པས་ཁོང་གི་ཇོ་མོ་རྩྭ་མོ་མཚོས་ཐབས་བྱས་ནས་
གསོས༑ . དགུང་ལོ་བདུན་པར་ཡབ་སོགས་ཀྱི་མདུན་ནས་འབྲི་ཀློག་སློབ་པའི་དབུ་
བཙུགས༑ དགུང་ལོ་དགུ་བར་ཁྲི་ཆེན་དགེ་འདུན་གྲགས་པའི་སྤྱན་སྔར་རབ་ཏུ་བྱུང་།
དེ་ནས་ལོ་འགའི་རིང་ཆོ་ག་ཕྱག་ལེན་གྱི་སྐོར་ཐུགས་འཛིན་དགོས་རིགས་རྣམས་ལ་
ཐུགས་སྦྱངས་མཛད། སྨན་པ་སྟག་རིས་དགེ་སློང་གི་མདུན་དུ་སྨན་དཔེ་འགའ་ཞིག་
ལའང་ཐུགས་སྦྱངས་མཛད་ཏེ། ནད་པར་ལག་རྩ་གཟིགས་པ་སོགས་ནད་བཅོས་ཀྱི་བྱ་
བའང་བསྒྲུབས་པར་མཛད། དགུང་ལོ་ཉེར་གཅིག་པ་རབ་བྱུང་བཅུ་གཉིས་པའི་ཤིང་
མོ་ཕག་གི་ལོའི་ ༡se༤ སྟོན་ཁར་དབུས་ལྷ་ལྡན་དུ་ཕེབས་པས་ལོ་དེའི་ཟླ་བ་བཅུ་
གཅིག་པར་ལྷ་སར་བྱོན། མེ་བྱི་ལོར་ཟླ་བ་དང་པོར་སེ་ར་སྨད་ཐོས་བསམ་ནོར་གླིང་གྲྭ་

༢ ཅོ་ནེ་གྲགས་པ་བཤད་སྒྲུབ། །
ཚང་གི་ཆོས་གྲྭར་ཞུགས། དེར་རྗེ་བཀྲ་ཤིས་དཔལ་བཟང་བཤེསགཉེན་དུ་བསྟེན་ནས།
གཞུང་ཆེན་བཀའ་པོད་ལྔ་ལ་སྦྱངས་པ་མཐར་ཕྱིན་པར་མཛད་དོ། །ཐོས་བསམ་རྒྱ་
ཆེར་བྱས་ནས་དབུས་སུ་ལོ་བཅུར་སོང་བར་ཤིང་མོ་བྱའི་ལོར། སློབ་དཔོན་ཚུལ་
ཁྲིམས་རིན་ཆེན་གྱི་བཀའ་ལྟར་སྨོན་ལམ་ཆེན་མོ་ལྷ་རམ་གྲྭ་སྐོར་མཛད་རྒྱུ་ཡིན་ཀྱང་
སྐབས་དེར། དབུས་སུ་དུས་འཁྲུགས་བྱུང་ནས་སྡེ་སྲིད་སྐུ་གཤེགས། དེའི་དགོངས་
རྫོགས་སུ་ཟླ་བ་བརྒྱད་པར་དབུས་ཀྱི་གྲུབ་མཐའ་རིས་མེད་ཀྱི་དགེ་འདུན་པ་ཉི་ཁྲི་ལྷག་
ཙམ་ཚོགས། སྐབས་དེར་གཞུང་ནས་སྨོན་ལམ་ཆེན་མོ་ལྟར་མིང་གདགས་དགོས་
པར་བཀའ་ཕབ། དེ་སྐབས་སེར་སྨད་སློབ་དཔོན་ཚུལ་ཁྲིམས་རིན་ཆེན་གྱིས་དམ་
འཇོག་མཛད་དགོས་བཀའ་ཕེབས་ཏེ་དེ་བཞིན་མཚན་རྟགས་བཞེས། དགུང་ལོ་སོ་
གཅིག་པ་རབ་བྱུང་བཅུ་གཉིས་པའི་མེ་ཕོ་ཁྱིའི་ལོར་སྤྱི་ལོ་ ༡༧༠s གཙང་བཀྲ་ཤིས་
ལྷུན་པོར་ཕེབས་ནས་པཎ་ཆེན་བློ་བཟང་ཡེ་ཤེས་དྲུང་དུ་བསྙེན་རྫོགས་ཀྱི་སྡོམ་པ་བཞེས།
དབུས་སུ་ཕེབས་ཏེ་དགའ་ལྡན་དང༌། འབྲས་སྤུངས་སོགས་སུ་བཞུགས་ནས་དམ་
འཇོག་མཛད། དམ་བཅའི་ལན་ལ་ཐོགས་པ་མེད་པས་ཚང་མ་ངོ་མཚར་བ་བྱུང་།
དགུང་ལོ་སོ་གཉིས་པ་རབ་བྱུང་བཅུ་གཉིས་པའི་མེ་མོ་ཕག་གི་ལོར་སྤྱི་ལོ་ ༡༧༠༧
དགེ་སློང་བློ་གྲོས་རྒྱ་མཚོ་དང་ཚོང་པ་དགེ་འདུན་དར་རྒྱས་སོགས་རང་ཡུལ་བ་རྣམས་
ཀྱིས་བསྐུལ་བར་བརྟེན། ལོ་དེའི་དཔྱིད་ཀར་ཚོང་པ་དང་འགྲོགས་ནས་རང་ཡུལ་མདོ་
སྨད་དུ་ཕེབས། ཟླ་བ་བཞི་པའི་ཚེས་བཅོ་ལྔར་མཚོ་སྔོན་པོའི་ཁར་ཕེབས་ཤིང་། ཟླ་
བ་དྲུག་དེར་བཞུགས་ནས་དད་ལྡན་རྣམས་ལ་ཆོས་ཀྱི་སྦྱིན་པས་ཚིམས་པར་མཛད།
ཟླ་བ་བཅུ་པའི་ནང་སྐྱ་སེར་ཀུན་གྱིས་བསུ་བ་དང་བཅས་ཅོ་ནེ་དགོན་ཆེན་དགའ་ལྡན་
བཤད་སྒྲུབ་གླིང་དུ་ཕེབས། དེ་སྐབས་མཁན་རིན་པོ་ཆེ་དང་ཁོང་གི་ཡབ་ཡུམ་གཉིས་

རྣམ་མཐར་སྙིང་བསྡུས།
དང་དགོན་གྲོང་ཀུན་ཡིད་རབ་ཏུ་སྤྲོ་བའི་ངང་ནས་བསྔགས་བརྗོད་ཀྱི་རྫ་རྔ་ཆེ་ཆེར་
སྒྲོགས༑ སྐབས་དེ་དག་ཏུ་ཅོ་ནེ་མཁན་རིན་པོ་ཆེ་ངག་དབང་འཕྲིན་ལས་རྒྱ་མཚོ་
མཆོག་གིས་རབ་བྱུང་བཅུ་གཉིས་པའི་ཤིང་རྟ་ལོའི་སྤྱི་ལོ་ ༡༧༡༤ ཟླ་བ་བཞི་པར་
མཚན་ཉིད་གྲྭ་ཚང་བཙུགས་ཏེ། རྗེ་གྲགས་པ་བཤད་སྒྲུབ་གྲྭ་ཚང་གི་མཁན་པོར་བསྐོ་
བཞག་མཛད་པ་ལྟར་ལོ་གསུམ་ལ་མཚན་ཉིད་ཀྱི་མཁན་པོར་བཞུགས་ཏེ། གཞུང་
བཀའ་པོད་ལྔ་ལ་འཆད་ཉན་བཤད་སྒྲུབ་ཀྱི་བྱ་བ་ཡར་རྒྱས་སུ་སོང་བའི་ཚུལ་བསམ་
གྱིས་མི་ཁྱབ་པ་བྱུང་བ་མཐའ་དག་བརྗོད་ཀྱིས་ག་ལ་ལང་། ལྕགས་མོ་གླང་གི་ལོར་སྤྱི་
ལོ་ ༡༧༢༡ ཁོང་གི་ཐུགས་རྩིས་ཤིན་ཏུ་ཆེ་བའི་ཚ་བོ་བསྟན་འཛིན་ཤེས་རབ་འབྲུམ་
ནད་ཀྱིས་འདས་པས་ཐུགས་སྐྱོ་བ་ཚད་མེད་བྱུང་སྟེ་གྲྭ་ཚང་གི་སློབ་དཔོན་ལ་དགོངས་པ་
ཞུས༑ རང་གི་གཟིམ་ཤག་ཏུ་ལོ་བདུན་གྱི་རིང་ལ་ལམ་གྱི་གཙོ་བོ་རྣམ་གསུམ་གྱི་དོན་
འགྲེལ་གསལ་བའི་སྒྲོན་མེ་སོགས་བསྟན་བཅོས ་མང་པོ་བརྩམས། ད་ལྟ་གསུང་
འབུམ་པོ་ཏི་བཅུ་གཅིག་བཞུགས། མེ་མོ་ལུག་གི་ལོར་སྤྱི་ལོ་ ༡༧༢༧ མཁན་རིན་
པོ་ཆེ་ཏཱ་ཀོ་བྷིས་སླར་ཁྲི་ལ་བཞུགས་དགོས་པའི་བཀའ་ནན་ཕེབས་པ་ཟློག་ཏུ་མ་བཏུབ་
པར་ཞལ་གྱིས་བཞེས། ས་མོ་བྱའི་ལོར་སྤྱི་ལོ་ ༡༧༢༩ རྒྱུད་པ་གྲྭ་ཚང་བཙུགས་ཏེ་
བླ་མ་དང་མཁན་པོ་ཟུང་འབྲེལ་མཛད། དེ་ནས་བཟུང་དགུང་ལོ་རེ་གཉིས་ལ་ཕེབས་
པའི་བར་དུ་རྒྱུད་པའི་མཁན་པོར་མཛད་དེ་བདེ་གསང་འཇིགས་གསུམ་གྱིས་མཚོན་པའི་
གསང་སྔགས་ཀྱི་བསྟན་པའི་སྒྲོན་མེ་ཆེ་ཆེར་སྤེལ། དེའི་རྗེས་ཚོགས་ཆེན་གྱི་ཁྲི་ལ་ལོ་
དྲུག་ཏུ་བཞུགས། སླར་ཡང་མཚན་ཉིད་ཀྱི་ཁྲི་བ་ལོ་དུ་མར་བཞུགས། སྐབས་དེ་
དག་ཏུ་འཆད་རྩོད་རྩོམ་གསུམ་དང་དབང་ལུང་རྗེས་གསུམ་སོགས་འཆད་ཉན་བཤད་
སྒྲུབ་ཀྱི་བྱ་བ་རྒྱ་ཆེར་མཛད་དེ། ཚ་རྡོར་ནོ་མོ་ཧན་ངག་དབང་ཚུལ་ཁྲིམས་དང་བཀའ་

ཅོ་ནེ་གྲགས་པ་བཤད་སྒྲུབ།
བཅུ་བ་བྱམས་པ་དཔལ་བཟང་སོགས་མཁས་བཙུན་བཟང་གསུམ་འཛོམས་པའི་བུ་སློབ་
མང་པོ་བསྐྱངས་པ་སོགས་བསྟན་པ་དང་འགྲོ་བའི་དོན་རླབས་པོ་ཆེ་མཛད་པའི་ཚུལ་ནི་
བསམ་གྱིས་མི་ཁྱབ་ཅིང་བརྗོད་ཀྱིས་མི་ལང་བ་ཡིན་ནོ། །དགུང་ལོ་དོན་བཞི་བར་སྐུ་
དངོས་ཀྱི་གདུལ་བྱ་རྫོགས་པ་དང་རྟག་འཛིན་ཅན་རྣམས་ཆོས་ལ་བསྐུལ་ཕྱིར་གཟུགས་
སྐུའི་བཀོད་པ་ཆོས་དབྱིངས་སུ་བསྡུས་སོ།། དགེའོ།། དགེའོ།།

༄༅། །ཡུམ་གྱི་མདོའི་འགྲེས་རྐང་གསལ་བར་བྱེད་པ་
མཁས་པའི་འཇུག་ངོགས་ཞེས་བྱ་བ་
བཞུགས་སོ། །
༄༅། །ན་མོ་གུ་རུ་ཨརྱ་མཉྫ་ཤྲཱི་ཡེ། སྨྲ་བའི་སྐྱེས་མཆོག་སྟོན་པ་བཅོམ་ལྡན་
འདས༑ ༑ གང་དེའི་རྒྱལ་ཚབ་མི་ཕམ་ཆོས་ཀྱི་རྗེ། །ཤིང་རྟ་ཆེན་པོ་ཐོགས་མེད་སྐུ་
མཆེད་དང་། །རྒྱལ་བ་གཉིས་པ་ཡབ་སྲས་ལ་བཏུད་ནས། །རྒྱལ་བའི་གསུང་རབ་
གཞན་དང་ཤེར་ཕྱིན་གྱི། །བརྗོད་བྱ་ཀུན་བྱང་ཆོས་ཀྱི་ཁྱད་པར་འགའ། །གཞུང་མང་
དག་ལ་རིང་དུ་འདྲིས་པའི་བློས། །མཁས་པའི་དགོངས་པ་ཇི་བཞིན་བཤད་པར་བྱ།།
དེ་ལ་འདིར་རྒྱལ་བའི་ཡུམ་ལས་གཟུགས་ནས་རྣམ་མཁྱེན་གྱི་བར་ཀུན་བྱང་གི་ཆོས་ཀྱི་
དབྱེ་བ་མང་དུ་བཤད་པ་དེ་དག་གི་མཚན་ཉིད་དབྱེ་བ་སོགས་ཇི་ལྟར་ཡིན་པའི་དགོངས་
པ་རྒྱས་པར་ཕྱེ་སྟེ་བཀྲལ་ན་རང་ལ་ཕན་ཡོན་ཆེན་པོར་འགྱུར་བས་ལེགས་མོད། འོན་
ཀྱང་མང་དུ་དོགས་པས་བསྡུས་ནས་བཤད་པར་བྱ་སྟེ། ༈ ། དེ་ཡང་འགྲེས་རྐང་བརྒྱ་
རྩ་བརྒྱད་ཀྱིས་བསྟན་པ་རྣམས་བསྡུ་ན་གཉིས་སུ་འདུ་སྟེ། ཀུན་ནས་ཉོན་མོངས་
ཕྱོགས་དང༌། རྣམ་པར་བྱང་བའི་ཕྱོགས་ཀྱི་ཆོས་གཉིས་སོ། ༈ །དང་པོ་ལ་ལྔ་བཅུ་
རྩ་གསུམ་སྟེ། གཟུགས་ཕུང་སོགས་ཕུང་པོ་ལྔ། མིག་སོགས་དབང་པོ་དྲུག
གཟུགས་སོགས་ཡུལ་དྲུག མིག་གི་རྣམ་པར་ཤེས་པ་སོགས་རྣམ་ཤེས་དྲུག མིག་
གི་འདུས་ཏེ་རེག་པ་སོགས་རེག་པ་དྲུག མིག་གི་འདུས་ཏེ་རེག་པའི་རྐྱེན་གྱིས་ཚོར་བ་

ཕར་ཕྱིན་སྤྱི་མཐའ་ཟུང་འབྲེལ།
སོགས་ཚོར་བ་དྲུག ས་སོགས་ཁམས་དྲུག མ་རིག་པ་སོགས་རྟེན་འབྲེལ་ཡན་
ལག་བཅུ་གཉིས་སོ། །དེ་དག་རིམ་པར་བཤད་ན། དང་པོ་ཕུང་པོ་ལ་གསུམ། དབྱེ་
གཞི་དང༌། དབྱེ་བ་དང༌། དགོས་པའོ། །དང་པོ་ནི། བློ་ཡུལ་དུ་སྤུངས་པ་ལྟར་
སྣང་བའམ་འདུས་པ་སྟེ་ཕུང་པོའི་དོན་ནོ། །དབྱེ་ན་ལྔ་སྟེ། གཟུགས་ཀྱི་ཕུང་པོ།
ཚོར་བ། འདུ་ཤེས། འདུ་བྱེད། རྣམ་ཤེས་ཀྱི་ཕུང་པོའོ། །དང་པོ་ལ་མཚན་ཉིད་
དང་༑ དབྱེ་བའོ། །དང་པོ་ལ། སྤྱིར་གཟུགས་སུ་རུང་བ་ནི། གཟུགས་ཀྱི་མཚན་
ཉིད་ཡིན་ཏེ། འཇུག་པ་ལས། གཟུགས་ནི་གཟུགས་རུང་མཚན་ཉིད་ཅན། ། ཞེས་
སོ༑ ༑ གཞན་བཞི་ལའང༌། ཚོར་བ་མྱོང་བའི་བདག་ཉིད་ཅན། །འདུ་ཤེས་མཚན་
མར་འཛིན་པ་སྟེ། །འདུ་བྱེད་མངོན་པར་འདུ་བྱེད་པའོ། ། ཡུལ་ནི་སོ་སོར་རྣམ་རིག་
པ༑ ༑རྣམ་པར་ཤེས་པའི་མཚན་ཉིད་དོ། །ཞེས་གསུངས་པ་ལྟར་ཏེ། ཕུང་པོའི་དོན་
ནི་སྔར་བཞིན་སྦྱར་བར་བྱའོ། །དབྱེ་ན་འབྱུང་བ་དང་། འབྱུང་གྱུར་གྱི་གཟུགས་
གཉིས༑ དང་པོ་ནི། ས་ཆུ་མེ་རླུང་སྟེ་བཞིའོ། །གཉིས་པ་འབྱུང་གྱུར་ལ་ཁ་དོག་
དང་དབྱིབས་དང་དེ་ལས་གཞན་པའི་གཟུགས་གསུམ་སྟེ། དང་པོ་ནི་རྩ་བ་དང་ཡན་
ལག་གི་ཁ་དོག་དང་། གཉིས་པ་ནི། རིང་ཐུང་སོགས་ཀྱི་དབྱིབས་དང་། གསུམ་པ་
ནི༑ མིག་ལ་སོགས་པའི་དབང་པོ་གཟུགས་ཅན་རྣམས་དང༌། སྒྲ་དྲི་རོ་རྣམས་དང་
གཟུགས་དང་རེག་བྱ་གཉིས་ཀྱི་ཕྱོགས་གཅིག་རྣམས་འབྱུང་འགྱུར་རོ། ། གཉིས་པ་ལ་
མཚན་ཉིད་དང༌། དབྱེ་བའོ། །དང་པོ་ནི། མྱོང་བྱ་བདེ་སྡུག་སོགས་རྣམ་སྨིན་
དངོས་བཏགས་ཅི་རིགས་མྱོང་བས་རབ་ཏུ་ཕྱེ་བའི་སེམས་བྱུང་དེ། ཚོར་བའི་མཚན་
ཉིད༑ འདི་ལ་གང་གིས་མྱོང་བྱེད་དང་གང་མྱོང་བྱ་དང་ཇི་ལྟར་མྱོང་ཚུལ་གསུམ་གྱིས་
ཤེས་པར་བྱ་ཞིང་། ཚོར་བ་དངོས་ནི་དེ་གསུམ་ལས་གང་གིས་མྱོང་བར་བྱེད་པ་སྟེ།

ཡུམ་གྱི་མདོའི་འགྲེས་རྐང༌།
གཞན་ལའང་ཅི་ལྟར་རིག་པར་ཤེས་པར་བྱའོ། །དབྱེ་ན་བདེ་སྡུག་བར་མ་གསུམ་ཅི་
རིགས་མ་འདྲེས་པར་མྱོང་བྱེད་ཀྱི་ཚོར་བ་གསུམ་མོ། །གསུམ་པ་ལ་གཉིས་ལས།
དང་པོ་ནི། ཡུལ་དང་དབང་པོ་དང་རྣམ་ཤེས་གསུམ་འདུས་ཏེ་ཡུལ་གྱི་སྤུ་རིས་མི་འདྲ་
བའི་མཚན་མར་འཛིན་པས་རབ་ཏུ་ཕྱེ་བའི་སེམས་བྱུང་དེ། འདུ་ཤེས་ཀྱི་མཚན་ཉིད་
དང༌༑ འདི་དང་འོག་མ་གཉིས་ཏེ་གསུམ་ལའང་བྱེད་པ་པོ་དང་བྱ་བ་དང་བྱེད་པ་
གསུམ་གསུམ་གྱི་སྒོ་ནས་ཤེས་པར་བྱའོ། །དབྱེ་ན་རྟོག་བཅས་རྟོག་མེད་ཀྱི་འདུ་ཤེས་
གཉིས་ལས། དང་པོ་ནི། སོ་སྐྱེའི་ཡིད་ཀྱི་རྣམ་པར་ཤེས་པའི་འཁོར་དུ་གྱུར་པའི་
རྟོག་པའི་འདུ་ཤེས་རགས་པ་རྣམས་ཕལ་ཆེར་ཏེ། འདི་དང་འདིའོ་ཞེས་མཐོང་ཐོས་བྱེ་
བྲག་འབྱེད་པའི་ཤེས་པ་རྣམས་སོ། །འོན་ཀྱང་བརྡ་མི་ཤེས་པའི་བྱིས་པའི་འདུ་ཤེས་ནི་
རྟོག་མེད་ཀྱི་ཕྱོགས་སུ་འདུ་བར་མཛད་དོ། །རྟོག་མེད་ཀྱི་འདུ་ཤེས་ནི། འདི་དང་
འདིའོ་སྙམ་དུ་མི་རྟོག་པ་དོན་དམ་མངོན་སུམ་དུ་རྟོགས་པའི་མཉམ་གཞག་ཡེ་ཤེས་
རྣམས་དང་བསམ་གཏན་གཟུགས་མེད་ཀྱི་སྙོམས་འཇུག་རྣམས་སོ། །བཞི་པ་ལ་
གཉིས་ཀྱི་དང་པོ་ནི། ཕུང་པོ་གཞན་བཞི་གང་རུང་ལས་གཞན་པའི་འདུས་བྱས་དེ།
འདུ་བྱེད་ཀྱི་མཚན་ཉིད། དབྱེ་ན་མཚུངས་ལྡན་འདུ་བྱེད་དང༌། ལྡན་མིན་འདུ་བྱེད་
གཉིས༑ དང་པོ་ནི། སེམས་ཡུལ་ལ་གཡོ་བར་བྱེད་པའི་སེམས་བྱུང་རྣམས་དང་།
དགེ་མི་དགེ་ལུང་མ་བསྟན་གྱི་ལས་རྣམས་སོ། །གཉིས་པ་ནི་གཟུགས་དང་སེམས་
སོགས་སྐྱེ་འཇིག་གནས་གསུམ་བྱེད་པའི་གནས་སྐབས་ལ་བཞག་པའི་འདུས་བྱས་ཏེ།
སྐྱེ་རྒ་ན་འཆི་མི་རྟག་འཇིག་པ་སོགས་ལྟ་བུའོ། ། ལྔ་པ་ལ་གཉིས་ཀྱི་དང་པོ་ནི། རང་
གི་ཡུལ་གྱི་ངོ་བོ་ལ་དམིགས་པས་རབ་ཏུ་ཕྱེ་བའི་རྣམ་རིག་དེ། རྣམ་ཤེས་ཀྱི་མཚན་
ཉིད༑ དབྱེ་ན་གཟུགས་སྒྲ་དྲི་རོ་རེག་བྱ་ཆོས་ཤེས་པའི་རྣམ་པར་ཤེས་པ་དྲུག་གོ།

ཕར་ཕྱིན་སྤྱི་མཐའ་ཟུང་འབྲེལ།
གསུམ་པ་ལ་གོ་རིམ་སོགས་ཡོད་ཀྱང་འདིར་དགོས་པ་ཙམ་བཤད་ན། ཕུང་པོ་ལྔར་
བསྟན་པ་ལ་དགོས་པ་ཡོད་དེ། གང་ཟག་གི་བདག་ཏུ་འཛིན་པའི་འཁྲུལ་པ་སྐྱེ་བའི་
གཞིར་ཕུང་པོ་ལྔར་ངེས་ལ། ཕུང་པོ་ལྔའི་དབྱེ་བ་ལེགས་པར་ཤེས་ན་ཕུང་པོ་གང་ཟག་
གི་བདག་ཏུ་འཁྲུལ་བའི་བློ་ལྡོག་པར་འགྱུར་བའི་ཕྱིར། ཕུང་པོ་ལྔ་སོ་སོ་ནས་ཀྱང་
བདག་ཏུ་འཁྲུལ་བ་སྐྱེ་བའི་གཞི་ཡིན་ཏེ། མིག་སོགས་དབང་པོ་ལྔས་ཡུལ་ལ་ལོངས་
སྤྱོད་པ་ན། གཟུགས་ལ་ལྟ་བ་པོའི་གང་ཟག་གི་བདག་ཡོད་པར་འཁྲུལ། ཚོར་བ་
གསུམ་ལ་སྲེད་པ་གསུམ་གྱིས་ལོངས་སྤྱོད་པ་ན་རྣམ་སྨིན་མྱོང་བ་པོའི་གང་ཟག་གི་
བདག་ཡོད་པར་འཁྲུལ། འདུ་ཤེས་ཀྱིས་མཐོང་ཐོས་བྱེ་བྲག་འབྱེད་པའི་སྒོ་ནས་ཐ་སྙད་
འདོགས་པ་ན་ཐ་སྙད་འདོགས་པ་པོའི་རང་དབང་བའི་བདག་ཡོད་པར་འཁྲུལ། འདུ་
བྱེད་ཀྱིས་ལས་དཀར་ནག་གསོག་ཅིང་སྐྱེ་རྒ་ན་འཆི་དང་འགྲོ་འདུག་སོགས་བྱེད་པ་ན་
དེ་གསོག་པ་པོ་དང་སྐྱེ་བ་པོ་སོགས་དང་། འགྲོ་འདུག་སོགས་བྱེད་པ་པོའི་གང་ཟག་
གི་བདག་ཡོད་པར་འཁྲུལ། སེམས་སེམས་བྱུང་སྐྱེ་བ་ན་དེའི་གནས་རྣམ་པར་ཤེས་པ་
ལ་རྟག་པའི་བདག་ཏུ་འཁྲུལ་བའི་བློ་སྐྱེ་བའི་ཕྱིར། བློ་དེ་རྣམས་ལྡོག་ཚུལ་ཡོད་དེ།
ཕུང་པོ་ཕན་ཚུན་བརྟེན་ནས་བཞག་པའི་ཆོས་ཙམ་དུ་ཤེས་པས་དེ་ལྡོག་པར་འགྱུར་བའི་
ཕྱིར་རོ། །གཞན་ཡང་ཕུང་པོ་ལྔ་བསྟན་པ་ལ་དགོས་པ་ཡོད་དེ། གཟུགས་དང་
སེམས་སེམས་བྱུང་ལ་རིལ་པོ་གཅིག་ཏུ་འཛིན་པའི་རྨོངས་པ་རྣམ་པར་བཟློག་པའི་ཆེད་
ཡིན་པའི་ཕྱིར་རོ། །དེ་བཞིན་དུ་འཆད་པར་འགྱུར་བ་གཞན་དག་ལའང་དགོས་པ་རེ་
ཡོད་པ་ཤེས་པར་བྱའོ།། ༈ །།གཉིས་པ་དབང་པོ་བཤད་པ་ལ་གཉིས། དབྱེ་གཞི་
དང་༑ དབྱེ་བའོ། །དང་པོ་ནི། རང་འབྲས་རྣམ་ཤེས་བསྐྱེད་པ་ལ་དབང་བྱེད་པའི་
འདུས་བྱས་ཞིག་སྐབས་འདིའི་དབང་པོའི་དོན་ནོ། །དབྱེ་ན་དྲུག་སྟེ། མིག་གི་དབང་

ཡུམ་གྱི་མདོའི་འགྲེས་རྐང་།
པོ༑ རྣ་བ། སྣ། ལྕེ། ལུས། ཡིད་ཀྱི་དབང་པོའོ། །དང་པོ་ལ། རང་འབྲས་
མིག་གི་རྣམ་པར་ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་པ་ལ་དབང་བྱེད་པའི་
གཟུགས་ཅན་དང་བ་ནི། མིག་གི་དབང་པོའི་མཚན་ཉིད་དམ་ངོ་བོ། མིག་གི་ཁམས་
སོགས་ཀྱང་དེས་མཚོན་ནུས། དེ་ཡང་མེ་ལོང་དང་བའི་ནང་དུ་གཟུགས་བརྙན་སྣང་བ་
བཞིན་དུ་མིག་གི་དབང་པོ་དེ་ནི་ཁ་དོག་སོགས་ཀྱི་གཟུགས་བརྙན་འཆར་དུ་རུང་བའི་
གཟུགས་ཅན་དང་བ་ཞིག་གོ ། རྣ་བའི་དབང་པོ་སོགས་ཀྱི་མཚན་ཉིད་ལ། རང་
འབྲེས་རྣ་བའི་རྣམ་ཤེས་ཀྱི་ཞེས་སོགས་དང་། རང་འབྲས་སྣའི་སོགས་དང༌། དེ་
བཞིན་དུ་ལྕེ་དང་ལུས་ལ་སྦྱར་བར་བྱའོ། ། ཡིད་ཀྱི་དབང་པོའི་མཚན་ཉིད་ནི། རང་
འབྲས་ཡིད་ཀྱི་རྣམ་པར་ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་པ་ལ་དབང་
བྱེད་པའི་འདུས་བྱས་ཞིག་གོ ། བྱེ་བྲག་སྨྲ་བས་མིག་གི་དབང་པོ་ནི་མིག་གི་འབྲས་བུ་
ལ་གོ་སྙོད་ཀྱི་མེ་ཏོག་ལྟར་གནས་པ་རྒུན་འབྲུམ་ཙམ་པ་ཤིན་ཏུ་དང་བ་ཞིག་དང༌། རྣ་
བའི་དབང་པོ་ནི། རྣ་ལ་གྲོ་ག་བཅུས་པ་ལྟ་བུའི་རྣམ་པར་དང༌། སྣ་དབང་རྒྱ་ཁབ་
གཤིབས་པ་ལྟ་བུ། ལྕེ་དབང་ནི་ལྕེ་ལ་ཟླ་བ་ཕྱེད་པ་ལྟ་བུ་དང་། ལུས་དབང་ནི་ལུས་
ཀྱི་ཆ་རྣམས་ལ་རྡུལ་ཕྲན་ལྟར་གནས་པར་འདོད་དོ། ཁ་ཅིག་སེམས་ཙམ་པས་མིག་
དབང་དེ་མིག་ཤེས་བསྐྱེད་པ་ལ་དབང་བྱེད་པའི་ནུས་པ་ཞིག་ལ་འདོད་ཅེས་གསུངས་
ཡང་༑ རང་ལུགས་གོང་དུ་བཤད་པ་ལྟར་ཡིད་དབང་མ་གཏོགས་འབྱུང་གྱུར་གྱི་
གཟུགས་ཤིན་ཏུ་དང་བ་སྟེ། རྒྱལ་ཚབ་རྗེ་དང་མངོན་པ་ཀུན་བཏུས་ཀྱི་དགོངས་པའོ།།
འོ་ན། མིག་དང་མིག་དབང་དང་མིག་གི་ཁམས་དང་མིག་གི་སྐྱེ་མཆེད་རྣམས་འགལ་
ལམ་ཞེ་ན། ཀུན་བཏུས་དར་ཊིཀ་ལྟར་ན་མི་འགལ་ཏེ། མིག་ལྟ་བུས་རྣམ་ཤེས་
བསྐྱེད་པར་དབང་བ་དང་འཛིན་པ་དང་སྐྱེད་པའི་སྒོ་ནས་རིམ་པ་བཞིན་དུ་དབང་པོ་དང་

ཕར་ཕྱིན་སྤྱི་མཐའི་ཟུང་འབྲེལ།
ཁམས་དང་སྐྱེ་མཆེད་དུ་བཞག་སྟེ། གཞན་ལྔ་ལའང་སྦྱར་བར་བྱའོ། །བྱེ་བྲག་སྨྲ་
བས་མིག་དབང་གིས་གཟུགས་མཐོང་གི །
མིག་ཤེས་ཁོ་ནས་མི་མཐོང་ཞེས་འདོད་
ཀྱང་༑ འདིར་གཉིས་ཀས་གཟུགས་མཐོང་ཞིང༌། དེ་ཡང་མིག་དབང་ལ་སྣང་བ་ཙམ་
གྱི་སྒོ་ནས་མཐོང་བར་བཞག་ལ། མིག་ཤེས་ཀྱིས་ནི་གཟུགས་ཀྱི་རྣམ་པ་ཤར་ཏེ།
གཟུང་བའི་སྒོ་ནས་རྟོགས་སོ། །
འདི་དྲུག་དང་གཟུགས་སོགས་ཡུལ་དྲུག་ལ་སྐྱེ་
མཆེད་བཅུ་གཉིས་ཞེས་ཀྱང་བྱའོ། ༈ །གསུམ་པ་ཡུལ་གཟུགས་སོགས་ལ་གཉིས།
དབྱེ་གཞི་དང༌། དབྱེ་བའོ། །དང་པོ་ནི། དབང་པོ་ལ་བརྟེན་ནས་རྣམ་ཤེས་ཀྱིས་
རིག་པར་བྱ་བ་སྟེ། 
འདིར་ཡུལ་གྱི་དོན་ནོ། །དབྱེ་ན་དྲུག་སྟེ། གཟུགས། སྒྲ།
དྲི༑ རོ། རེག་བྱ། ཆོས་སོ། །དང་པོ་ལ། 
སྐབས་འདིའི་གཟུགས་ནི་གཟུགས་
ཀྱི་སྐྱེ་མཆེད་ལ་དགོངས་པས་དེའི་མཚན་ཉིད་ནི། རང་འཛིན་མིག་ཤེས་ཀྱི་ཡུལ་གཙོ་
བོར་གྱུར་པའི་ཕྱིའི་སྐྱེ་མཆེད་དོ། །དབྱེ་ན་ཁ་དོག་དང་དབྱིབས་གཟུགས་གཉིས་ཡོད།
རང་འཛིན་ཉན་ཤེས་ཀྱིས་གོ་བར་བྱ་བའི་མཉན་བྱ། སྒྲའི་མཚན་ཉིད། དབྱེ་ན་ཟིན་པ་
དང་མ་ཟིན་པའི་སྒྲ་གཉིས། རང་འཛིན་སྣ་ཤེས་ཀྱིས་སྣོམ་བྱ། དྲིའི་མཚན་ཉིད།
དབྱེ་ན་ཞིམ་མི་ཞིམ་གཉིས། རང་འཛིན་ལྕེ་ཤེས་ཀྱིས་མྱོང་བྱ། རོའི་མཚན་ཉིད།
དབྱེ་ན་མངར་བ། སྐྱུར་བ། ཁ་བ། སྐ་བ། ཚྭ་བ། ལན་ཚྭ་བ་དང་དྲུག རང་
འཛིན་ལུས་ཤེས་ཀྱིས་རེག་བྱ། རེག་བྱའི་མཚན་ཉིད། དབྱེ་ན་བཅུ་གཅིག་སྟེ།
འབྱུང་བཞིའི་རེག་བྱ་བཞི་དང་། འཇམ་རྩུབ། ལྕི་ཡང་། བཀྲེས་སྐོམ། གྲང་བ་
སྟེ་འབྱུང་གྱུར་གྱི་རེག་བྱ་བདུན་ནོ། །ཡིད་ཤེས་ཀྱི་ཡུལ་གཙོ་བོར་གྱུར་པ་ནི། འདིར་
ཆོས་ཏེ། དབྱེ་ན། འདུས་བྱས་དང༌། འདུས་མ་བྱས་ཀྱི་ཆོས་གཉིས་སོ། །
༈ །བཞི་པ་རྣམ་ཤེས་ལ། དབྱེ་གཞི་དང༌། དབྱེ་བའོ། །དང་པོ་ནི། ཡུལ་གྱི་ངོ༌

ཡུམ་གྱི་མདོའི་འགྲེས་རྐང་།
བོ་ལ་དམིགས་པ་ཙམ་གྱིས་རབ་ཏུ་ཕྱེ་བའི་རྣམ་པར་རིག་པ་སྟེ། རྣམ་ཤེས་ཀྱི་དོན་ནོ།།
འདི་ལ་ཤེས་བྱ་ཤེས་བྱེད་ཤེས་ཚུལ་གསུམ་གྱིས་རིག་པར་བྱའོ། །དབྱེ་ན་དྲུག་སྟེ།
མིག་གི་རྣམ་ཤེས་རྣ་བ་སྣ་ལྕེ་ལུས་ཡིད་ཀྱི་རྣམ་ཤེས་སོ། །རང་གི་ཐུན་མོང་མིན་པའི་
བདག་རྐྱེན་མིག་གི་དབང་པོ་ལ་བརྟེན་ནས་ཡུལ་གཟུགས་ཀྱི་ངོ་བོ་ལ་དམིགས་པ་ཙམ་
གྱིས་རབ་ཏུ་ཕྱེ་བའི་རིགས་གནས་ཀྱི་རྣམ་པར་རིག་པ་དེ། མིག་གི་རྣམ་ཤེས་ཀྱི་
མཚན་ཉིད། དེ་བཞིན་དུ་རང་གི་ཐུན་མོང་མིན་པའི་བདག་རྐྱེན་རྣ་བ་སྣ་ལྕེ་ལུས་ཡིད་
དབང་ལ་བརྟེན་ནས་ཡུལ་སྒྲ་དྲི་རོ་རེག་བྱ་ཆོས་ལ་དམིགས་པས་རབ་ཏུ་ཕྱེ་བའི་རིགས་
གནས་ཀྱི་རྣམ་རིག་རྣམས། རིམ་པ་བཞིན་དུ་རྣ་བ་སྣ་ལྕེ་ལུས་ཡིད་ཀྱི་རྣམ་ཤེས་ཀྱི་
མཚན་ཉིད་དོ། ་༈ ། ལྔ་པ་རེག་པ་ལ། དབྱེ་གཞི་དང༌། དབྱེ་བའོ། །དང་པོ་ནི།
ཡུལ་དང་དབང་པོ་དང་རྣམ་ཤེས་གསུམ་འདུས་པ་ལ་བརྟེན་ནས་ཡུལ་གྱི་འགྱུར་བ་དང་
པོར་གཅོད་པའི་སེམས་བྱང་སྟེ། འདིར་རེག་པའི་དོན་ནོ། །འདི་ལ་གང་གིས་རེག་
པ་དང་། གང་ལ་རེག་པ་དང་ཇི་ལྟར་རེག་པ་གསུམ་གྱིས་ཤེས་པར་བྱའོ། །དབྱེ་ན་
དྲུག་སྟེ། མིག་གི་འདུས་ཏེ་རེག་པ་ནས་ཡིད་ཀྱི་འདུས་ཏེ་རེག་པའི་བར་རོ།།
གཟུགས་དང་མིག་དབང་དང་མིག་གི་རྣམ་ཤེས་གསུམ་འདུས་པ་ལ་བརྟེན་ནས་ཡུལ་
གྱི་འགྱུར་བ་དང་པོར་གཅོད་པའི་སེམས་བྱུང་དེ་མིག་གི་འདུས་ཏེ་རེག་པའི་མཚན་ཉིད།
དེ་བཞིན་དུ་སྒྲ་རྣ་བ་དེའི་རྣམ་ཤེས། དྲི་སྣ་དེའི་རྣམ་ཤེས། རོ་ལྕེ་དེའི་རྣམ་ཤེས།
རེག་བྱ་ལུས་དེའི་རྣམ་ཤེས། ཆོས་མིང་དེའི་རྣམ་ཤེས་གསུམ་འདུས་པ་ལ་བརྟེན་ནས་
ཞེས་སོགས་སྔར་བཞིན་སྦྱར་ཏེ། རྣ་བའི་འདུས་ཏེ་རེག་པ་ནས་ཡིད་ཀྱི་འདུས་ཏེ་
རེག་པའི་བར་གྱི་མཚན་ཉིད་དོ། །ཡུལ་གྱི་འགྱུར་བ་ནི་ཚོར་བས་མྱོང་བ་དང་མཐུན་
པའི་བདེ་སྡུག་སོགས་སོ། ༈ །དྲུག་པ་ཚོར་བ་ལ། དབྱེ་གཞི་དང༌། དབྱེ་བའོ།།

ཕར་ཕྱིན་སྤྱི་མཐའ་ཟུང་འབྲེལ།
དང་པོ་ནི་སྔར་ལྟར་རམ་ཡང་ན། ཡུལ་དབང་རྣམ་ཤེས་གསུམ་འདུས་པ་ལ་བརྟེན་
ནས་རེག་པས་བཅད་པ་དང་མཐུན་པའི་ཡུལ་ཉམས་སུ་མྱོང་བའི་སེམས་བྱུང་སྟེ
འདིར་ཚོར་བའི་དོན་ལྡོག་གོ །འདི་ལའང་ཚོར་བྱེད་དང་ཚོར་བྱ་དང་ཇི་ལྟར་ཚོར་བ་
གསུམ་གྱིས་ཤེས་པར་བྱའོ། །དབྱེ་ན་དྲུག་སྟེ། མིག་གི་འདུས་ཏེ་རེག་པའི་རྐྱེན་གྱིས་
ཚོར་བ་ནས་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་རོ
། ། གཟུགས་དང་
མིག་དབང་དང་དེའི་རྣམ་ཤེས་གསུམ་འདུས་པ་ལ་བརྟེན་ནས་མིག་གི་འདུས་ཏེ་རེག་
པས་བཅད་པ་དང་མཐུན་པའི་ཡུལ་གྱི་འགྱུར་བ་ཉམས་སུ་མྱོང་བའི་ས 
མས་བྱུང་དེ།
མིག་གི་འདུས་ཏེ་རེག་པའི་རྐྱེན་གྱིས་ཚོར་བའི་མཚན་ཉིད། དེ་བཞིན་དུ་སྒྲ་རྣ་བ་དེའི་
རྣམ་ཤེས་གསུམ་འདུས་པ་ལ་བརྟེན་ནས་ཞེས་སོགས་དང་གཞན་ལའང་སྦྱར་ཏེ་མཚན་
ཉིད་ཤེས་པར་བྱའོ། །ཚོར་བ་དང་པོ་ལྔས་ཡུལ་སྣང་བའི་ཚུལ་གྱིས་མྱོང་ལ། ཕྱི་མ་
ཡིད་ཀྱི་རྣམ་ཤེས་ཀྱི་འཁོར་དུ་གྱུར་པའི་ཚོར་བས་ཞེན་པའི་ཚུལ་གྱིས་མྱོང་ངོ༌
༈ བདུན་པ་ཁམས་ལ། དབྱེ་གཞི་དང༌། དབྱེ་བའོ། །དང་པོ་ནི། རང་གི་མཚན་
ཉིད་དང་འབྲས་བུ་འཛིན་པའམ་རྒྱུ་དང་རིགས་བྱེད་པའི་ཆོས་ཏེ། ཁམས་ཀྱི་དོན་ནོ།།
དབྱེ་ན། སྤྱིར་དམིགས་པ་ཡུལ་གྱི་ཁམས་དྲུག་དང་། རྟེན་དབང་པོའི་ཁམས་དྲུག་
དང༌༑ 
བརྟེན་པ་རྣམ་ཤེས་ཀྱི་ཁམས་དྲུག་སྟེ་ཁམས་བཅོ་བརྒྱད་ཡོད་དེ
། གཟུགས་
ནས་ཆོས་ཁམས་ཀྱི་བར་དང༌། མིག་ནས་ཡིད་ཁམས་ཀྱི་བར་དང༌། མིག་གི་རྣམ་
ཤེས་ནས་ཡིད་ཀྱི་རྣམ་པར་ཤེས་པའི་ཁམས་ཀྱི་བར་རོ། ། དེ་དག་གི་ཁྱད་པར་ནི་སྔར་
བཤད་པ་རྣམས་ཀྱིས་ཤེས་ལ། སྐབས་འདིའི་ཁམས་ལ་དྲུག་ཡོད་དེ། ས་ཁམས་ཆུ་
མེ་རླུང་ནམ་མཁའ་རྣམ་ཤེས་ཀྱི་ཁམས་སོ། ། སྲ་ཞིང་འཐས་པ་ཉིད། སའི་ཁམས་ཀྱི་
མཚན་ཉིད། དེ་བཞིན་དུ་རླན་ཞིང་གཤེར་བ་ཆུའི་ཁམས་དང་། ཚ་ཞིང་སྲེག་པ་མེའི་

ཡུམ་གྱི་མདོའི་འགྲེས་རྐང༌།
ཁམས་དང༌། ཡང་ཞིང་གཡོ་བ་རླུང་གི་ཁམས་དང་། ཐོགས་བཅས་ཀྱི་རེག་བྱ་
བཀག་ཙམ་གྱིས་རབ་ཏུ་ཕྱེ་བ་ནམ་མཁའི་ཁམས་དང༌། ཡུལ་གྱི་ངོ་བོ་དམིགས་པ་
ཙམ་གྱིས་རབ་ཏུ་ཕྱེ་བའི་རྣམ་རིག་གི་ཁམས། རྣམ་པར་ཤེས་པའི་ཁམས་ཀྱི་མཚན་
ཉིད་དོ། །འདིའི་ཙམ་སྒྲས་ནི་ཁྱད་པར་རིག་པ་མི་འགོག་ཀྱང་དགོས་པ་ཡོད་དོ།།
ས་སོགས་འབྱུང་བ་བཞི་མིག་ཤེས་ཀྱི་གཟུང་བྱ་མིན་ཀྱང༌། དེའི་ཁ་དོག་ནི་མིག་ཤེས་
ཀྱི་གཟུང་ཡུལ་ཡིན་ཏེ། སའི་ཁ་དོག་དང་དབྱིབས་རྣམས་ས་མ་ཡིན་ཀྱང་། འཇིག་
རྟེན་ན་ས་དཀར་པོ་དང་སེར་པོ་སོགས་མཐོང་ཞེས་པའི་ཐ་སྙད་བྱེད་པའི་ཕྱིར་ཏེ།
མཛོད་ལས། འཇིག་རྟེན་གྱི་ནི་ཐ་སྙད་དུ། ། ཁ་དོག་དབྱིབས་ལ་ས་ཞེས་བརྗོད།།
ཅེས་སོགས་གསུངས་པ་ལྟར་འབྱུང་བ་གཞན་གསུམ་ལའང་འགྲེའོ། །ཤིང་དང་རྡོ་
དང་ལྕགས་སོགས་ལ་སྲ་ཞིང་འཐད་པ་ཡོད་པས་ན་དེ་དག་སའི་ཁམས་ཡིན་ནམ་མིན་
ཞེ་ན། འདི་ལ་ཁ་ཅིག་སའི་ཁམས་ཡིན་ཀྱང་ས་མིན་ཞེས་གསུངས་མོད། དེ་དག་གི་
སྲ་བ་སའི་ཁམས་ཡིན་ཀྱང་ངོ་བོ་ནི་དེའི་རིགས་ཀྱི་འབྱུང་གྱུར་རམ་འབྱུང་བ་གང་ཡིན་
དཔྱད་པར་བྱ་སྟེ། འབྱུང་བ་ཡིན་ན་རེག་བྱའི་སྐྱེ་མཆེད་ཡིན་དགོས་པར་གསུངས་
པའི་ཕྱིར་རོ། །དེ་བཞིན་དུ་འོ་མ་སོགས་དང༌། ཉི་མའི་འོད་ཟེར་སོགས་དང༌།
སྤྲིན་སོགས་ལའང་རིམ་བཞིན་བཤེར་བ་དང་། ཚ་བ་དང་གཡོ་བ་ཡོད་པས་ཞིབ་ཆ་
བྱེ་བྲག་སྨྲ་བས་གཟུགས་ཀྱི་གོང་བུ་ཆུང་ངུ་ཞིག་ལའང་འབྱུང་བ་བཞི་
འབྱེད་དགོས། 
ཀ་ཡོད་པ་དང་། ས་ཆུ་མེ་རླུང་རེ་རེ་ལའང་འདེགས་པ་དང་བསིལ་བ་དང་དྲོ་བ་དང་
གཡོ་བ་ཡོད་པས་འབྱུང་བ་བཞི་ཡོད་ཅེས་སྨྲའོ། ༈ །བརྒྱད་པ་རྟེན་འབྲེལ་ལ།
དབྱེ་གཞི་དང༌། དབྱེ་བའོ། །དང་པོ་ནི། བལྟོས་ནས་གྲུབ་པ་སྟེ། རྟེན་འབྲེལ་གྱི་
དོན་ནོ། །སྐབས་འདིར་དབྱེ་ན་མ་རིག་པ་ནས་རྒ་ཤིའི་བར་བཅུ་གཉིས་སོ། །དེ་དག་

༡༤
 ཕར་ཕྱིན་སྤྱི་མཐའ་ཟུང་འབྲེལ།
གི་ཁྱད་པར་རྒྱས་པར་ཕྱེ་ན་མང་དུ་འགྱུར་བས་བསྡུས་ཏེ་བཤད་ན། སྤྱིར་མ་རིག་པ་
ལ་ལས་འབྲས་དང་བདེན་བཞི་དང་རྣམ་པའི་རབ་དབྱེ་དང་དེ་ཁོ་ན་ཉ ད་ཕྲ་རགས་ཅི་
རིགས་ལ་རྨོངས་པ་དུ་མ་ཡོད་ནའང་། སོ་སྐྱེའི་རྒྱུད་ཀྱི་བདག་མེད་པའི་དེ་ཁོ་ན་ཉིད་
ལ་རྨོངས་པའི་མ་རིག་པ་འདིར་ཡན་ལག་དང་པོའོ། ། མ་རིག་པ་དེས་ཀུན་ནས་
བསླངས་ཏེ་བསགས་པའི་དགེ་མི་དགེ་མི་གཡོ་བའི་ལས་གསུམ་ནི་གཉིས་པ་འདུ་བྱེད་
པའི་ལས་སོ། །ལས་དེ་དག་གི་བག་ཆགས་གང་ལ་བསྒོས་པའི་ཚེ་འདིའི་རྒྱུ་དུས་ཀྱི་
ཡིད་ཀྱི་རྣམ་ཤེས་དང་ཕྱི་མར་ཉིང་མཚམས་སྦྱར་མ་ཐག་པའི་འབྲས་དུས་ཀྱི་རྣམ་ཤེས་
གཉིས་ནི་གསུམ་པ་རྣམ་ཤེས་སོ། །ཉིང་མཚམས་སྦྱར་མ་ཐག་པའི་རྣམ་ཤེས་དང༌།
ཚོར་བ་དང་འདུ་ཤེས་དང་འདུ་བྱེད་བཞི་ནི་འདིར་མིང་ཡིན་ལ་དེ་དང་ལྷན་ཅིག་པའི་
མེར་མེར་པོ་ནི་གཟུགས་ཏེ་བཞི་པ་མིང་གཟུགས་སོ། ། མེར་མེར་པོ་རིམ་གྱིས་འཕེལ་
ནས་མིག་སྣ་སོགས་ཀྱི་ངོ་བོ་གྲུབ་པ་ནི་ལྔ་པ་སྐྱེ་མཆེད་དོ། ། དེ་ནས་ཡུལ་དབང་རྣམ་
ཤེས་གསུམ་འདུས་ཏེ་ཡུལ་ཡིད་དུ་འོང་མི་འོང་བར་མ་གསུམ་ཡོངས་སུ་གཅོད་པའི་
རེག་པ་ནི་དྲུག་པ་རེག་པའོ། །རེག་པས་ཡུལ་བཅད་པ་དང་རྗེས་སུ་མཐུན་པར་མྱོང་
བའི་ཚོར་བ་བདེ་སྡུག་བཏང་སྙོམས་གསུམ་ནི་བདུན་པ་ཚོར་བའོ། །དེ་ནས་ཚོར་བ་
བདེ་བ་ལ་མི་འབྲལ་བ་དང༌། སྡུག་བསྔལ་ལ་འབྲལ་བར་ཞེན་པ་ནི་བརྒྱད་པ་སྲེད་
པའོ༑ ༑འདོད་ཡོན་དང་ལྟ་ངན་དང་ཚུལ་ཁྲིམས་དང་བརྟུལ་ཞུགས་ངན་པ་ལ་ཆགས་
པ་ནི་དགུ་པ་ལེན་པའོ། །སྔར་གྱི་རྒྱུ་དུས་ཀྱི་རྣམ་ཤེས་ལ་གཉིས་པ་འདུ་བྱེད་ཀྱི་བག་
ཆགས་བསྒོས་པ་སྲེད་ལེན་གཉིས་ཀྱིས་གསོས་བཏབ་པས་མཐུ་ཅན་དུ་གྱུར་པའི་ལས་ནི་
བཅུ་པ་སྲིད་པའོ། །དེའི་དབང་གིས་སྐྱེ་གནས་བཞི་པོ་གང་རུང་དུ་རྣམ་ཤེས་ཉིང་
མཚམས་སྦྱར་བ་ནི་བཅུ་གཅིག་པ་སྐྱེ་བའོ། །ཕུང་པོ་སྨིན་ཅིང་གཞན་དུ་འགྱུར་བ་ནི་རྒྱ་

ཡུམ་གྱི་མདོའི་འགྲེས་རྐང་། །
བ་ཡིན་ལ། ཕུང་པོའི་རིས་མཐུན་དོར་བ་ནི་ཤི་བ་སྟེ་བཅུ་གཉིས་པ་རྒ་ཤིའོ། །རྟེན་
འབྲེལ་ཚར་གཅིག་གི་ཚེ་སྲིད་ལེན་སྲིད་པ་གསུམ་ནི་མིང་གཟུགས་ཀྱི་སྔོན་དུ་འབྱུང་བ་
ཡིན་ནའང་། འདིར་ཚོར་བའི་རྗེས་སུ་བཤད་པ་ནི་རྟེན་འབྲེལ་གཞན་གྱི་སྐྱེ་རིམ་བཤད་
པའོ༑ ༑དེ་ལ་གང་གི་འཕེན་ན་མ་རིག་པས་ཀུན་ནས་བསླངས་པའི་འདུ་བྱེད་ཀྱིས་
འཕེན་ནོ། །གང་འཕངས་ན་མིང་གཟུགས་སྐྱེ་མཆེད་རེག་པ་ཚོར་བ་སྟེ་བཞིའོ། །ཇི་
ལྟར་འཕངས་ན་རྣམ་ཤེས་ལ་ལས་ཀྱི་བག་ཆགས་བསྒོས་པའི་ཚུལ་གྱིས་སོ། ། གང་
གིས་འགྲུབ་ན་སྲེད་ལེན་སྲིད་པ་གསུམ་གྱིས་སོ། །གང་འགྲུབ་ན་སྐྱེ་བ་རྒ་ཤི་གཉིས་
སོ༑ ༑ དེ་དག་ཀྱང་མཚོན་ཙམ་སྟེ་རྒྱས་པར་གཞན་དུ་བལྟའོ། ༈ ། གཉིས་པ་རྣམ་
བྱང་ཕྱོགས་ལ་འགྲེས་རྐང་གི་དབང་དུ་བྱས་ཏེ་ལྔ་བཅུ་རྩ་ལྔར་བཤད་ཀྱང་། ཕྱོགས་
གཏོགས་སོ་སོར་ཕྱེ་ན་བརྒྱ་དང་ཞེ་དྲུག་སྟེ། ཕར་ཕྱིན་དྲུག སྟོང་ཉིད་བཅོ་བརྒྱད།
བྱང་ཕྱོགས་སོ་བདུན། བདེན་བཞི། བསམ་གཏན་བཞི། ཚད་མེད་བཞི།
གཟུགས་མེད་ཀྱི་སྙོམས་འཇུག་བཞི། རྣམ་པར་ཐར་པ་བརྒྱད། མཐར་གྱིས་གནས་
པའི་སྙོམས་འཇུག་དགུ །རྣམ་ཐར་སྒོ་གསུམ། མངོན་པར་ཤེས་པ། ཏིང་ངེ་འཛིན།
གཟུངས་ཀྱི་སྒོ། སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་རིག་པ་
བཞི༑ བྱམས་པ་ཆེན་པོ། སྙིང་རྗེ་ཆེན་པོ། མ་འདྲེས་པ་བཅོ་བརྒྱད། གང་ཟག་
རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ། རང་སངས་རྒྱས་ཏེ་བཞི།
ཐམས་ཅད་ཤེས་པ་ཉིད། ལམ་གྱི་རྣམ་པ་ཤེས་པ་ཉིད། རྣམ་པ་ཐམས་ཅད་མཁྱེན་པ་
ཉིད་དང་བཅས་པ་རྣམས་ཏེ་རིམ་པར་འཆད་དོ། ༈ །དང་པོ་ཕར་ཕྱིན་ལ་དབྱེ་གཞི་
དང་༑ དབྱེ་བའོ། །དང་པོ་ནི། སངས་རྒྱས་ཀྱི་སར་ཕྱིན་པར་བྱེད་པའམ་
ཕྱིན་ཟིན་པ་གང་རུང་གིས་བསྡུས་པའི་ཐེག་ཆེན་གྱི་ཉམས་ལེན་ཞིག་གོ །དབྱེ་ན་དྲུག་

༡s
 ཕར་ཕྱིན་སྤྱི་མཐའ་ཟུང་འབྲེལ།
སྟེ༑ དེར་གྱུར་པའི་སྦྱིན་པ་ནས་ཤེས་རབ་ཀྱི་བར་རོ། ༈ །དང་པོ་ལ་ངོ་བོ་དང་།
དབྱེ་བའོ། ། སྤྱིར་གཏོང་བའི་སེམས་པ་དང་དེས་ཀུན་ནས་བསླངས་པའི་ལུས་ངག་གི་
ལས་ནི་སྦྱིན་པ་ཡིན་ལ། དེ་སེམས་བསྐྱེད་བསྔོ་བ་ཤེས་རབ་གསུམ་གྱིས་ཟིན་པའི་ཚེ།
སྦྱིན་པའི་ཕར་ཕྱིན་དུ་འགྱུར་ཏེ་གཞན་ལའང་ཤེས་པར་བྱའོ། །དབྱེ་ན། ཆོས་དང་།
ཟང་ཟིང་གི་སྦྱིན་པ་གཉིས། སྦྱིན་བྱའི་རྫས་ནི་སྦྱིན་པ་མིན་པས་གང་ལ་སྦྱིན་པ་དང་
སྦྱིན་བྱའི་རྫས་དང་ཇི་ལྟར་སྦྱིན་པ་གསུམ་གྱིས་ཤེས་དགོས་སོ། ། ཡང་འཇིག་རྟེན་
ལས་འདས་མ་འདས་གཉིས་ཏེ་གཞན་ལྔ་ལ་ཡང་སྦྱོར་རོ། །གཉིས་པ་ཚུལ་ཁྲིམས་ལ་
ངོ་བོ་དང༌། དབྱེ་བའོ། །སྤྱིར་གཞན་ལ་གནོད་པ་གཞི་དང་བཅས་པ་ཅི་རིགས་ལས་
ཕྱིར་ལོག་པའི་སྤོང་སེམས་ནི། ཚུལ་ཁྲིམས་ཡིན་ལ། སྤོང་སེམས་ཁྱད་པར་ཅན་གྱི་
ས་བོན་ཡང་ཚུལ་ཁྲིམས་སུ་འདོད་པ་ཡོད། དབྱེ་ན་ཉེས་སྤྱོད་སྡོམ་པ། དགེ་བ་ཆོས་
སྡུད༑ སེམས་ཅན་དོན་བྱེད་ཀྱི་ཚུལ་ཁྲིམས་གསུམ། ཚུལ་ཁྲིམས་ལ་གང་བསྲུང་བ་
དང་གང་གིས་སྲུང་བ་དང་ཇི་ལྟར་སྲུང་བ་གསུམ་གྱིས་སོ། ༈ ། གསུམ་པ་བཟོད་པ་
ལ་ངོ་བོ་དང༌། དབྱེ་བའོ། །གནོད་བྱེད་ལ་ཇི་མི་སྙམ་པ་དང་སྡུག་བསྔལ་དང་དུ་ལེན་
པ་དང་ཆོས་ལ་ངེས་པར་སེམས་པས་མོས་པའི་སེམས་བྱུང་ནི། བཟོད་པ་ཡིན་ལ།
དབྱེ་ན་སྔར་ལྟར་གསུམ་ཡོད། འདི་ལའང་གང་ལ་བཟོད་པ་དང་གང་གིས་བཟོད་པ་
དང་ཇི་ལྟར་བཟོད་པ་གསུམ་གྱིས་སོ། །བཞི་པ་བརྩོན་འགྲུས་ལ། ངོ་བོ་དང་། དབྱེ་
བའོ༑ ༑དགེ་བའི་བྱ་བ་ལ་མངོན་པར་སྤྲོ་བའི་སེམས་པ་ནི། བརྩོན་འགྲུས་ཡིན་ལ།
དབྱེ་ན། དགེ་བ་སྡུད་པ་དང་སེམས་ཅན་དོན་བྱེད་ཀྱི་བརྩོན་འགྲུས་གཉིས། འདི་
ལའང་བརྩམ་བྱ་དང་རྩོམ་བྱེད་དང་ཇི་ལྟར་རྩོམ་པ་གསུམ་གྱིས་སོ། ་༈ ། ལྔ་པ་
བསམ་གཏན་ལ། ངོ་བོ་དང་། དབྱེ་བའོ། །རང་གི་དམིགས་པ་ལ་སེམས་རྩེ་

༡༧
ཡུམ་གྱི་མདོའི་འགྲེས་རྐང་། །
གཅིག་པའི་སེམས་པ་དགེ་བ་ནི། བསམ་གཏན་ཡིན་ལ། དབྱེ་ན་འཇིག་རྟེན་དང་
འཇིག་རྟེན་ལས་འདས་པའི་བསམ་གཏན་གཉིས་སོ། །འདི་ལའང་གང་ལ་བསམ་
གཏན་བྱ་བ་དང་བྱེད་པ་དང་ཇི་ལྟར་བྱེད་པའི་ཚུལ་གསུམ་གྱིས་སོ། །དྲུག་པ་ཤེས་རབ་
ལ༑ ངོ་བོ་དང༌། དབྱེ་བའོ། །བརྟགས་པའི་དངོས་པོ་ལ་ཆོས་རབ་ཏུ་རྣམ་པར་
འབྱེད་པའི་སེམས་བྱུང་ནི། ཤེས་རབ་ཡིན་ལ། དབྱེ་ན་ཇི་ལྟ་ཇི་སྙེད་མཁྱེན་པའི་ཤེས་
རབ་གཉིས་སམ། རིག་པའི་གནས་ལྔ་ལ་མཁས་པའི་ཤེས་རབ་བོ། །འདི་ལའང་
གང་ཤེས་པ་དང་གང་གིས་ཤེས་པ་དང་ཇི་ལྟར་ཤེས་པའི་ཚུལ་གསུམ་གྱིས་རིག་པར་
བྱའོ༑ ༑འཇུག་པའི་ཊིཀྐ་ལྟར་ན། དྲུག་པོ་དེ་རྣམས་ཟིན་བྱེད་སྔར་ལྟར་དང་། ལམ་
རིམ་ལས། དེ་དག་གོམས་པ་ཡོངས་སུ་རྫོགས་པ་ན་དེ་དང་དེའི་ཕར་ཕྱིན་དུ་འགྱུར་
བར་བཤད་དེ་མི་འགལ་ལོ། ༈ །གཉིས་པ་སྟོང་ཉིད་བཅོ་བརྒྱད་བཤད་པ་ལ་གཉིས།
ངོ་བོ་དང་། དབྱེ་བའོ། །དང་པོ་ནི། དགག་བྱ་བདེན་གྲུབ་བཀག་ཙམ་གྱིས་རབ་
ཏུ་ཕྱེ་བའི་དེ་བཞིན་ཉིད་དེ། སྟོང་ཉིད་ཀྱི་དོན་ཏེ་མཚན་ཉིད་ཀྱང་ཡིན་ནོ། །དབྱེ་ན་
ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་བཅོ་བརྒྱད་ད །
དེ་ཡང་ནང་མིག་ནས་ཡིད་ཀྱི་བར་སྐྱེ་མཆེད་དྲུག་བདེན་པས་སྟོང་པ་ནང་སྟོང་པ་ཉིད་
དང་༑ ཕྱིའི་གཟུགས་སོགས་བདེན་སྟོང་ཕྱི་སྟོང་པ་ཉིད་དང་། དབང་རྟེན་ཁོག་པ་ལྟ་
བུ་ནི་ཤེས་རྒྱུད་ཀྱིས་བསྡུས་ཤིང་དབང་པོས་མ་བསྡུས་པས་དེ་བདེན་སྟོང་ཕྱི་ནང་སྟོང་པ་
ཉིད་དང་། སྟོང་ཉིད་བདེན་སྟོང་སྟོང་པ་ཉིད་སྟོང་པ་ཉིད། ཕྱོགས་བཅུ་བདེན་སྟོང་
ཆེན་པོ་སྟོང་པ་ཉིད་དང༌། མྱ་འདས་བདེན་སྟོང་དོན་དམ་པ་སྟོང་པ་ཉིད་དང་།
ཁམས་གསུམ་པོ་སོགས་འདུས་བྱས་བདེན་སྟོང་འདུས་བྱས་སྟོང་པ་ཉིད་དང་། ནམ་
མཁའ་སོགས་འདུས་མ་བྱས་བདེན་སྟོང་འདུས་མ་བྱས་སྟོང་པ་ཉིད་དང༌། རྟག་ཆད་

ཕར་ཕྱིན་སྤྱི་མཐའ་ཟུང་འབྲེལ།
ཀྱི་མཐའ་དང་བྲལ་བའི་དབུས་བདེན་སྟོང་མཐའ་ལས་འདས་པ་སྟོང་པ་ཉིད་དང༌།
འཁོར་བ་བདེན་སྟོང་ཐོག་མ་དང་ཐ་མ་མེད་པ་སྟོང་པ་ཉིད་དང་། ཐེག་ཆེན་དོར་བྱར་
མེད་པ་བདེན་སྟོང་དོར་བ་མེད་པ་སྟོང་པ་ཉིད་དང༌། དེ་བཞིན་ཉིད་བདེན་སྟོང་རང་
བཞིན་སྟོང་པ་ཉིད་དང་། ཁམས་བཅོ་བརྒྱད་ལ་སོགས་པའི་ཆོས་ཐམས་ཅད་བདེན་
སྟོང་ཆོས་ཐམས་ཅད་སྟོང་པ་ཉིད་དང་། གཟུགས་གཟུགས་རུང་གི་མཚན་ཉིད་དང་
ཚོར་བ་མྱོང་བའི་མཚན་ཉིད་ཅན་སོགས་ཐུན་མོང་དང་ཐུན་མོང་མིན་པའི་མཚན་ཉིད་
བདེན་སྟོང་རང་གི་མཚན་ཉིད་སྟོང་པ་ཉིད་དང༌། འདས་པ་སོགས་དུས་གསུམ་བདེན་
སྟོང་མི་དམིགས་པ་སྟོང་པ་ཉིད་དང༌། རྒྱུ་རྐྱེན་ཚོགས་པ་བདེན་སྟོང་དངོས་པོ་མེད་
པའི་ངོ་བོ་ཉིད་སྟོང་པ་ཉིད་དེ་བཅུ་དྲུག་གོ ། བཅུ་དྲུག་པོ་དེ་རྣམས་ནི་ཡུམ་གྱི་མདོ་ལས་
ཡང་ཡང་ཟློས་ཏེ་གསུངས་ཤིང༌། ཉི་ཤུར་ཡང་བཤད་དེ། དེ་ཉིད་ལས། རབ་
འབྱོར་གཞན་ཡང་དངོས་པོ་ནི་དངོས་པོས་སྟོང་ངོ༌ །དངོས་པོ་མེད་པ་ནི་དངོས་པོ་
མེད་པས་སྟོང་ངོ༌། །རང་བཞིན་ནི་རང་བཞིན་གྱིས་སྟོང་ངོ༌། །གཞན་གྱི་དངོས་པོ་ནི་
གཞན་གྱི་དངོས་པོས་སྟོང་ངོ༌། །ཞེས་བཤད་དོ། །དེ་ཡང་ཕུང་པོ་ལྔ་བདེན་སྟོང་
དངོས་པོ་སྟོང་པ་ཉིད། ནམ་མཁའ་དང་མྱང་འདས་སོགས་བདེན་སྟོང་དངོས་པོ་མེད་
པ་སྟོང་པ་ཉིད། རང་བཞིན་ནམ་ཆོས་ཉིད་བདེན་སྟོང་རང་བཞིན་སྟོང་པ་ཉིད། བྱེད་
པ་པོ་གཞན་གྱིས་སྟོང་པའི་ངོ་བོ་ཉིད་བདེན་སྟོང་གཞན་གྱི་ངོ་བོ་སྟོང་པ་ཉིད་དོ། ། བཅུ་
དྲུག་ཏུ་བཤད་པ་ནི་བློ་ངོ་ལ་བལྟོས་ཏེ་ལོག་རྟོག་སེལ་བའི་ཕྱིར་རྒྱས་པའི་དབང་དུ་བྱས་
ལ༑ ཕྱི་མ་བཞི་དོན་ལ་ལྟོས་ཏེ་བསྡུས་ནས་གསུངས་པས་མི་འགལ་ཞིང༌། ཤིན་ཏུ་
བསྡུ་ན་དེ་ཐམས་ཅད་དངོས་པོ་སྟོང་པ་ཉིད་དང་དངོས་པོ་མེད་པ་སྟོང་པ་ཉིད་གཉིས་སུ་
འདུ་བ་ཡིན་ནོ། །མིང་ཙམ་གྱིས་ངོས་བཟུང་ན་དེ་ལྟར་ཡིན་ཀྱང་། སྟོང་ཉིད་དེ་

༡e
ཡུམ་གྱི་མདོའི་འགྲེས་རྐང་། །
རྣམས་ཀྱི་དོན་ལེགས་པར་གོ་ཞིང་རྟོགས་པ་ནི་དགག་བྱ་བདེན་གྲུབ་རིགས་པས་ཁེགས་
པ་ལ་རག་ལས་སོ། །དེས་ན་འདིར་དགག་གཞི་དགག་བྱ་བཀག་པ་གསུམ་གྱིས་ཤེས་
པར་བྱའོ། ༈ །གསུམ་པ་བྱང་ཕྱོགས་སོ་བདུན་ལ། དབྱེ་གཞི་དང༌། དབྱེ་བའོ།།
དང་པོ་ནི། བྱང་ཆུབ་སྒྲུབ་བྱེད་ཀྱི་ཕྱོགས་དང་མཐུན་པའི་ལམ་མོ། །དབྱེ་ན། སྡེ་
ཚན་བདུན་ཏེ། དྲན་པ་ཉེར་གཞག་བཞི། ཡང་དག་སྤོང་བ་བཞི། རྫུ་འཕྲུལ་གྱི་རྐང་
པ་བཞི། དབང་པོ་ལྔ། སྟོབས་ལྔ། བྱང་ཆུབ་ཀྱི་ཡན་ལག་བདུན། འཕགས་ལམ་
ཡན་ལག་བརྒྱད་དོ། །དང་པོ་ལ། དབྱེ་གཞི་དང་། དབྱེ་བའོ། །དང་པོ་ནི།།
བདེན་བཞི་གང་རུང་གི་བླང་དོར་སོ་སོར་དཔྱད་ཅིང་འཛིན་པའི་མཁྱེན་པ་ཞིག་གོ།
དབྱེ་ན་བཞི་སྟེ། ཉེར་ལེན་གྱི་ཕུང་པོས་བསྡུས་པའི་ལུས་མི་གཙང་བར་ལྟ་བའི་ལུས་
དྲན་པ་ཉེར་གཞག ཟག་བཅས་ཀྱི་ཚོར་བ་སྡུག་བསྔལ་བར་ལྟ་བའི་ཚོར་བ་དྲན་པ་ཉེར་
གཞུག སེམས་སྐད་ཅིག་གིས་སྐྱེ་འཇིག་བྱེད་པའི་མི་རྟག་པར་ལྟ་བའི་སེམས་དྲན་པ་
ཉེར་གཞག ཆོས་ཐམས་ཅད་གང་ཟག་གི་བདག་མེད་པར་ལྟ་བའི་ཆོས་དྲན་པ་ཉེར་
གཞག་གོ ༈ ། གཉིས་པ་ཡང་དག་སྤོང་བ་ལ། དབྱེ་གཞི་དང་། དབྱེ་བའོ།།
དང་པོ་ནི། བདེན་བཞི་གང་རུང་གི་བླང་དོར་ལ་སྤྲོ་བའི་རང་གི་དམིགས་པ་ལ་རྩེ་
གཅིག་པའི་མཁྱེན་པ་ཞིག་གོ །དབྱེ་ན་བཞི་སྟེ། མི་དགེ་བའི་ཕྱོགས་སྐྱེ་འགྱུར་མི་
སྐྱེད་པར་བྱེད་པའི་ཡང་དག་སྤོང་བ་དང་། དེ་བཞིན་དུ་སྐྱེས་ཟིན་སྤོང་བར་བྱེད་པ་
དང་༑ ༑དགེ་བའི་ཕྱོགས་སྐྱེ་འགྱུར་བསྐྱེད་པར་བྱེད་པ་དང༌། སྐྱེས་ཟིན་སྤེལ་བར་
བྱེད་པའི་ཡང་དག་སྤོང་བའོ། ༈ །གསུམ་པ་རྫུ་འཕྲུལ་གྱི་རྐང་པ་ལ་དབྱེ་གཞི་དང༌།
དབྱེ་བའོ། །དང་པོ་ནི། སྤྲུལ་སྒྱུར་སྣ་ཚོགས་ཀྱི་རྟེན་བྱེད་པའི་མཁྱེན་པ་ཞིག་གོ།
དབྱེ་ན་བཞི་སྟེ། རྫུ་འཕྲུལ་དང་ཏིང་ངེ་འཛིན་སྒྲུབ་པ་ལ་དགའ་བའི་འདུན་པའི་རྫུ་

ཕར་ཕྱིན་སྤྱི་མཐའ་ཟུང་འབྲེལ།
འཕྲུལ་གྱི་རྐང་པ་དང་། དེ་ལ་བརྩོན་པའི་བརྩོན་འགྲུས་ཀྱི་དེ་དང་དེའི་ཚེ་སེམས་རྩེ་
གཅིག་པའི་སེམས་པའི་དེ་དང་། དེའི་ཆེད་དུ་ཆོས་རྣམ་པར་འབྱེད་པའི་དཔྱོད་པའི་རྫུ་
འཕྲུལ་གྱི་རྐང་པའོ། ༈ །བཞི་པ་དབང་པོ་ལ་དབྱེ་གཞི་དང༌། དབྱེ་བའོ། །དང་པོ་
ནི༑ རང་འབྲས་འཕགས་ལམ་བསྐྱེད་པ་ལ་དབང་བྱེད་པའི་མཁྱེན་པ་ཞིག་གོ །དབྱེ་
ན་ལྔ་སྟེ། བདེན་བཞིའི་བླང་དོར་ལ་ཡིད་ཆེས་པའི་དད་པའི་དབང་པོ་དང༌། དེ་ལ་སྤྲོ་
བའི་བརྩོན་འགྲུས་ཀྱི་དེ་དང༌། དམིགས་རྣམ་མི་བརྗེད་པའི་དྲན་པའི་དེ་དང༌།
སེམས་རྩེ་གཅིག་པའི་ཏིང་ངེ་འཛིན་གྱི་དེ་དང་། བདེན་བཞིའི་བླང་དོར་སོ་སོར་འབྱེད་
པའི་ཤེས་རབ་ཀྱི་དབང་པོའོ། ་༈ ། ལྔ་པ་སྟོབས་ལ་དབྱེ་གཞི་དང༌། དབྱེ་བའོ།།
དང་པོ་ནི། རང་འབྲས་འཕགས་ལམ་བསྐྱེད་པ་ལ་དབང་བྱེད་པ་གོང་འཕེལ་དུ་གྱུར་
པའི་མཁྱེན་པ་ཞིག་གོ །དབྱེ་ན་ལྔ་སྟེ། དད་སོགས་དབང་པོ་ལྔའི་གནས་སྐབས་གོང་
འཕེལ་དུ་སོང་བའི་དད་པ་དང་། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་
དང་༑ ཤེས་རབ་ཀྱི་སྟོབས་ལྔའོ། ། ས་མཚམས་ནི་དྲན་པ་ཉེར་གཞག་སོགས་གསུམ་
ནི་ཚོགས་ལམ་ནས་ཐོབ་ཅིང༌། དབང་པོ་དང་སྟོབས་གཉིས་སྦྱོར་ལམ་ནས་འཐོབ་པར་
འགྱུར་རོ། ༈ །དྲུག་པ་བྱང་ཆུབ་ཀྱི་ཡན་ལག་ལ་དབྱེ་གཞི་དང་། དབྱེ་བའོ།།
དང་པོ་ནི། རང་འབྲས་བྱང་ཆུབ་ཀྱི་རྒྱུ་འམ་ཡན་ལག་བྱེད་པའི་འཕགས་པའི་མཁྱེན་
པ་ཞིག་གོ །དབྱེ་ན་བདུན་ཏེ། བདེན་པ་ལ་དམིགས་པ་མི་གཡེང་བའི་དྲན་པ་ཡང་
དག་བྱང་ཆུབ་ཀྱི་ཡན་ལག་དང་། བདག་མེད་རྟོགས་པའི་ཆོས་རབ་ཏུ་རྣམ་འབྱེད་
དང་༑ ངེས་པར་འབྱུང་བའི་བརྩོན་འགྲུས་དང༌། ཕན་ཡོན་གྱི་དགའ་བ་དང་།
ལུས་སེམས་ལས་རུང་གི་ཤིན་ཏུ་སྦྱངས་པ་དང་། རྩེ་གཅིག་པའི་ཏིང་ངེ་འཛིན་དང༌།
ངོ་བོའི་སྒོ་ནས་བཏང་སྙོམས་ཡང་དག་བྱང་ཆུབ་ཀྱི་ཡན་ལག་གོ ༈ །བདུན་པ་

ཡུམ་གྱི་མདོའི་འགྲེས་རྐང༌།
འཕགས་ལམ་ལ་དབྱེ་གཞི་དང༌། དབྱེ་བའོ། །དང་པོ་ནི། འཕགས་ལམ་གྱི་ཆ་
ཤས་སམ། རང་འབྲས་འཕགས་ལམ་གྱི་རྒྱ་བྱེད་པའི་འཕགས་པའི་མཁྱེན་པ་ཞིག་གོ།
དབྱེ་ན་བརྒྱད་དེ། ཆོས་ཉིད་ཀྱི་དོན་ལ་དཔྱོད་པའི་ཡང་དག་པའི་ལྟ་བ་དང༌། རང་
གིས་རྟོགས་པ་ལྟར་སྟོན་པར་སེམས་པའི་ཡང་དག་པའི་རྟོག་པ་དང༌། ངག་གི་ལས་
རྣམ་པར་དག་པའི་ཡང་དག་པའི་ངག་དང༌། ལུས་ཀྱི་ལས་རྣམ་པར་དག་པའི་ཡང་
དག་པའི་ལས་ཀྱི་མཐའ་དང༌། ལོག་འཚོ་སྤང་བའི་ཡང་དག་པའི་འཚོ་བ་དང༌།
སྒོམ་སྤང་སྤོང་བའི་ཡང་དག་པའི་རྩོལ་བ་དང་། དམིགས་རྣམ་མི་བརྗེད་པའི་ཡང་
དག་པའི་དྲན་པ་དང་། ཡོན་ཏན་ཁྱད་པར་ཅན་བསྒྲུབ་པའི་ཆེད་དུ་དམིགས་པ་ལ་རྩེ་
གཅིག་པའི་ཡང་དག་པའི་ཏིང་ངེ་འཛིན་རྣམས་སོ། ༈ །བཞི་པ་ལ་བདེན་པ་བཞི་ལ་
གཉིས༑ དབྱེ་གཞི་དང༌། དབྱེ་བའོ། །དང་པོ་ནི། འཕགས་པའི་བདེན་པའོ།།
དབྱེ་ན་བཞི་སྟེ། སྡུག་བསྔལ་བདེན་པ། ཀུན་འབྱུང་། འགོག་པ། ལམ་བདེན་
ནོ༑ ༑དང་པོ་སྡུག་བདེན་ལ། དབྱེ་གཞི་དང་། དབྱེ་བའོ། ༈ །དང་པོ་ནི། རང་
རྒྱུ་ལས་ཉོན་གྱི་དབང་གིས་བྱུང་བའི་རིགས་སུ་གནས་པའི་ཀུན་ནས་ཉོན་མོངས་པའི་
བདེན་པའོ། །དབྱེ་ན། སྡུག་བསྔལ་གྱི་སྡུག་བསྔལ་འགྱུར་བའི་སྡུག་བསྔལ་འདུ་བྱེད་
ཀྱི་སྡུག་བསྔལ་གསུམ། དང་པོ་ནི། ཚོར་བ་སྡུག་བསྔལ་ཆེན་པོ་ཐམས་ཅད།
གཉིས་པ་ནི། ཟག་བཅས་ཀྱི་ཚོར་བ་བདེ་བ་ཕལ་ཆེར། གསུམ་པ་ནི། ཉེར་ལེན་གྱི་
ཕུང་པོ་ལྟ་བུའོ། །མདོར་ན་ལས་ཉོན་གྱིས་བྱུང་བའི་མ་དག་པའི་སྣོད་ཀྱི་འཇིག་རྟེན་
དང་མ་དག་པའི་བཅུད་ཀྱི་སེམས་ཅན་དང་དེའི་ཕུང་པོ་ནི་སྡུག་བསྔལ་བདེན་པའོ།
༈ །གཉིས་པ་ཀུན་འབྱུང་ལ་དབྱེ་གཞི་དང༌། དབྱེ་བའོ། །རང་འབྲས་སྡུག་བདེན་
སྐྱེད་བྱེད་ཀྱི་རིགས་སུ་གནས་པའི་ཀུན་ནས་ཉོན་མོངས་པའི་བདེན་པའོ། །དབྱེ་ན།

ཕར་ཕྱིན་སྤྱི་མཐའ་ཟུང་འབྲེལ།
ལས་དང་ཉོན་མོངས་པའི་ཀུན་འབྱུང་གཉིས། དང་པོ་ནི། ཟག་བཅས་ཀྱི་དགེ་མི་
དགེ་མི་གཡོ་བའི་ལས་རྣམས་སོ། །གཉིས་པ་ནི། མ་དག་པའི་སོ་སྐྱེའི་རྒྱུད་ཀྱི་
འདོད་ཆགས་ཞེ་སྡང་ཁོང་ཁྲོ་ང་རྒྱལ་མ་རིག་པ་སོགས་རྩ་བ་དང་ཉེ་བའི་ཉོན་མོངས་པ་
རྣམས་སོ། ༈ །གསུམ་པ་འགོག་བདེན་ལ་དབྱེ་གཞི་དང༌། དབྱེ་བའོ། །དང་པོ་
ནི༑ ལམ་བདེན་གྱི་སྟོབས་ཀྱིས་ཐོབ་པའི་བྲལ་བའོ། །དབྱེ་ན། ཐེག་པ་གསུམ་གྱི་
འཕགས་པའི་རྒྱུད་ཀྱི་འགོག་བདེན་རྣམས་སོ། ༈ །བཞི་པ་ལམ་བདེན་ལ་དབྱེ་གཞི་
དང་། དབྱེ་བའོ། །དང་པོ་ནི། འགོག་བདེན་ཐོབ་བྱེད་ཀྱི་ཐབས་སུ་གྱུར་བའི་
འཕགས་ལམ་མོ། །དབྱེ་ན། འཕགས་ལམ་ཐམས་ཅད་དོ། ། ཕྱི་མ་གཉིས་ཀྱི་
དོན་བསྡུ་ན། འཕགས་པའི་ལམ་གང་གིས་རང་གི་ངོས་སྐལ་གྱི་སྤང་བྱ་མཐོང་སྤང་
དང་སྒོམ་སྤང་དེ་རང་གི་སེམས་ཀྱི་སྟེང་དུ་སླར་སྐྱེ་མི་རུང་བའི་ཚུལ་གྱིས་བཀག་པའི་
སེམས་ཀྱི་ཆོས་ཉིད་ལ་འགོག་བདེན་ཞེས་བྱ་ལ། འཕགས་ལམ་དེ་ཉིད་ལ་ལམ་བདེན་
ཞེས་བྱའོ། །འཁོར་བར་འཇུག་རིམ་གྱི་དབང་དུ་བྱས་ནས་ཀུན་འབྱུང་ལས་སྡུག་
བསྔལ་འབྱུང་བས་དེ་གཉིས་བསྟན་ལ། འཁོར་བ་ལས་ལྡོག་རིམ་གྱི་དབང་དུ་བྱས་
ནས་ལམ་བདེན་ལ་བརྟེན་ནས་འགོག་བདེན་འཐོབ་པར་འགྱུར་བས་དེ་གཉིས་བཞག་པ་
སྟེ༑ དེའི་དང་པོ་གཉིས་དོར་བྱ་དང༌། ཕྱི་མ་གཉིས་བླང་བྱའོ། ༈ ། ལྔ་པ་བསམ་
གཏན་ལ་དབྱེ་གཞི་དང༌། དབྱེ་བའོ། །དང་པོ་ནི། རང་གི་འོག་ས་འདོད་པ་དང་
བསམ་གཏན་དང་པོ་གསུམ་གང་རུང་ལ་ཆགས་པ་ཅི་རིགས་དང་བྲལ་བྱེད་དམ་བྲལ་
བས་རབ་ཏུ་ཕྱེ་བ་གང་རུང་གི་བསྡུས་པའི་གོང་སའི་སྙོམས་འཇུག་ཞིག་གོ །འདི་ལ་
དབྱེ་ན་བཞི་སྟེ། བསམ་གཏན་དང་པོ་གཉིས་པ་གསུམ་པ་བཞི་པའོ། །ཁྱད་པར་ལ་
ཞིབ་ན་མང་ཡང་བསྡུ་ན། རང་གི་འོག་ས་འདོད་པ་ལ་ཆགས་པ་ཅི་རིགས་དང་བྲལ་

ཡུམ་གྱི་མདོའི་འགྲེས་རྐང་།།
བྱེད་དམ་བྲལ་བས་རབ་ཏུ་ཕྱེ་བའི་སེམས་རྩེ་གཅིག་པ་མཚུངས་ལྡན་དང་བཅས་པ་ནི།
བསམ་གཏན་དང་པོ་དང༌། དེ་བཞིན་དུ་བསམ་གཏན་གཉིས་པ་དང་གསུམ་པ་དང་
བཞི་པ་ལ་ཆགས་པ་ཅི་རིགས་དང་བྲལ་བྱེད་དམ་བྲལ་བས་རབ་ཏུ་ཕྱེ་བའི་སེམས་རྩེ་
གཅིག་པ་མཚུངས་ལྡན་དང་བཅས་པ་རྣམས་ནི། རིམ་པ་བཞིན་བསམ་གཏན་གཉིས་
པ་དང་གསུམ་པ་དང་བཞི་པའི་སྙོམས་འཇུག་གོ །འདིར་བསམ་གཏན་གྱི་སྙོམས་
འཇུག་བཞི་དང༌། དེའི་གནས་བཞི་ཡོད་པ་རྣམས་ཁྱད་པར་ཕྱེད་པར་བྱའོ། ༈ དྲུག་
པ་ཚད་མེད་པ་ལ་དབྱེ་གཞི་དང་། དབྱེ་བའོ། །དང་པོ་ནི། བསམ་གཏན་ལ་བརྟེན་
ནས་སྐྱེས་ཤིང་དམིགས་པ་དང་འབྲས་བུ་ཚད་མེད་པ་དང་ལྡན་པའི་སེམས་པའོ།།
དབྱེ་ན་བཞི་སྟེ། བྱམས་པ་སྙིང་རྗེ་དགའ་བ་བཏང་སྙོམས་ཚད་མེད་དེ། རིམ་པ་
སྡུག་བསྔལ་ལས་སྐྱོབ་འདོད་ཀྱི་སྙིང་རྗེ་དང༌། བདེ་བ་དང་ལྡན་ན་དགའ་བའི་དགའ་
བ་དང་། ཆགས་སྡང་དང་བྲལ་ན་སྙམ་པའི་བཏང་སྙོམས་ཚད་མེད་རྣམས་སོ། །
༈ །བདུན་པ་གཟུགས་མེད་པའི་སྙོམས་པར་འཇུག་པ་ལ་དབྱེ་གཞི་དང་། དབྱེ་བའོ།།
དང་པོ་ནི། རང་གི་འོག་ས་གཟུགས་དང་གཟུགས་མེད་དང་པོ་གསུམ་སོ་སོ་ལ་
ཆགས་པ་ཅི་རིགས་དང་བྲལ་བྱེད་དམ་བྲལ་བས་རབ་ཏུ་ཕྱེ་བ་གང་རུང་གིས་བསྡུས་
པའི་གོང་མའི་སྙོམས་འཇུག་གོ །དབྱེ་ན་བཞི་སྟེ། སྦྱོར་བའི་ཚེ་གཟུགས་ཀྱི་འདུ་
ཤེས་ནི་ར གས་པ་དང་ནམ་མཁའི་འདུ་ཤེས་ནི་ཞི་བའོ་སྙམ་དུ་ལྟ་ཞིང་གོམས་པའི་
གཟུགས་མེད་ནམ་མཁའི་སྙོམས་འཇུག་དང༌། ནམ་མཁའི་འདུ་ཤེས་ཀྱང་རགས་པ་
དང་རྣམ་པར་ཤེས་པའི་འདུ་ཤེས་ནི་ཞི་བའོ་སྙམ་དུ་ལྟ་ཞིང་གོམས་པའི་རྣམ་ཤེས་ཀྱི་
སྙོམས་འཇུག་དང༌། རྣམ་ཤེས་ཀྱི་འདུ་ཤེས་ཀྱང་རགས་པ་དང་དམིགས་པ་བཙལ་

༢
 ཕར་ཕྱིན་སྤྱི་མཐའ་ཟུང་འབྲེལ།
ནས་ཅི་ཡང་མེད་དོ་སྙམ་དུ་ལྟ་ཞིང་གོམས་པའི་ཅི་ཡང་མེད་ཀྱི་སྙོམས་འཇུག་དང་།
ཅི་ཡང་མེད་པའི་འདུ་ཤེས་ཀྱང་རགས་པ་དང༌། བློ་ངོར་འདུ་ཤེས་རགས་པ་མངོན་
གྱུར་ནི་ཡོད་པ་ཡང་མིན་ཕྲ་བ་མེད་པ་ཡང་མིན་ནོ་སྙམ་དུ་ལྟ་ཞིང་གོམས་པའི་སྲིད་རྩེའི་
སྙོམས་འཇུག་རྣམས་སོ། ༈ །བརྒྱད་པ་རྣམ་པར་ཐར་པ་ལ་དབྱེ་གཞི་དང༌། དབྱེ་
བའོ༑ ༑དང་པོ་ནི། རང་སའི་ཉོན་མོངས་ཀྱིས་མ་བསླད་ཅིང་ཐར་པ་དོན་གཉེར་གྱི་
བསམ་པས་ཟིན་པའི་སྙོམས་འཇུག་གོ །དབྱེ་ན་བརྒྱད་དེ། སྔར་བཤད་པ་ལྟར་
གཟུགས་མེད་ཀྱི་སྙོམས་འཇུག་བཞིས་བསྡུས་པའི་རྣམ་ཐར་བཞི་དང་། གཟུགས་ཅན་
གཟུགས་ལ་ལྟ་བའི་རྣམ་ཐར་དང༌། གཟུགས་མེད་གཟུགས་ལ་ལྟ་བའི་རྣམ་ཐར་དང༌།
གེགས་སེལ་སྡུག་པའི་རྣམ་ཐར་དང་། །འགོག་པའི་རྣམ་ཐར་རོ། །ཕྱི་མ་བཞི་ནི་
རིམ་པ་བཞིན་དུ། ནང་རང་ལུས་ལ་གཟུགས་ཀྱི་འདུ་ཤེས་བཞག་སྟེ་ཕྱིའི་གཟུགས་ལ་
དམིགས་ནས་སྤྲུལ་སྒྱུར་བྱེད་པ་དང༌། རང་ལུས་ལ་གཟུགས་མེད་པའི་འདུ་ཤེས་
བཞག་སྟེ་ཕྱིའི་གཟུགས་ལ་དམིགས་ནས་སྤྲུལ་སྒྱུར་བྱེད་པ་དང་། གཟུགས་སྡུག་མི་
སྡུག་ཕན་ཚུན་བལྟོས་པར་བསམས་ཏེ་མཐར་གཟུགས་ཐམས་ཅད་སྡུག་པར་མོས་པ་
དང་༑ ཚོར་བ་དང་འདུ་ཤེས་རགས་པ་བཀག་པའི་འགོག་པའི་རྣམ་ཐར་ཏེ་བཞིའོ།
༈ །དགུ་པ་མཐར་གྱིས་གནས་པའི་སྙོམས་འཇུག་ལ་དབྱེ་གཞི་དང༌། དབྱེ་བའོ།།
དང་པོ་ནི། 
དམིགས་པ་སྔ་མ་ནས་ཕྱི་མ་ལ་རིམ་གྱིས་འཇུག་པའི་སྙོམས་འཇུག་ཁྱད་
པར་ཅན་ཞིག་གོ །དབྱེ་ན་དགུ་སྟེ། སྔར་ལྟར་བསམ་གཏན་བཞི་དང་། གཟུགས་
མེད་ཀྱི་སྙོམས་འཇུག་ཁྱད་པར་ཅན་བཞི་སྟེ་བརྒྱད་དང༌། འགོག་པའི་སྙོམས་འཇུག་གོ
༈ །བཅུ་པ་རྣམ་པར་ཐར་པའི་སྒོ་ལ་དབྱེ་གཞི་དང༌། དབྱེ་བའོ། །དང་པོ་ནི།
བདག་མེད་ཕྲ་རགས་དང་མི་རྟག་སོགས་ཅི་རིགས་ལ་དམིགས་པའི་སྒོ་ནས་མི་མཐུན་

ཡུམ་གྱི་མདོའི་འགྲེས་རྐང་།
ཕྱོགས་ཀྱི་གཉེན་པོ་བྱེད་པའི་སྙོམས་འཇུག་ཞིག་གོ །དབྱེ་ན་གསུམ་སྟེ། སྟོང་པ་དང་
བདག་མེད་པ་ལ་དམིགས་པའི་རྣམ་པར་ཐར་པའི་སྒོ་སྟོང་པ་ཉིད་དང་། འགོག་ལམ་
ལ་དམིགས་པའི་རྣམ་པར་ཐར་པའི་སྒོ་མཚན་མ་མེད་པ་དང་། མི་རྟག་སྡུག་བསྔལ་
གཉིས་ཀུན་འབྱུང་གི་རྣམ་པ་བཞི་ལ་དམིགས་པའི་རྣམ་པར་ཐར་པའི་སྒོ་སྨོན་པ་མེད་
པའོ༑ ༑འདི་དག་ནི་སྒྲིབ་པ་ཅི་རིགས་ལས་གྲོལ་བར་བྱེད་པའམ་ཐར་པའི་སྒོ་ཡིན་
པས་ན། རྣམ་པར་ཐར་པའི་སྒོའོ། ༈ །བཅུ་གཅིག་པ་མངོན་པར་ཤེས་པ་ལ་དབྱེ་
གཞི་དང༌། དབྱེ་བའོ། །དང་པོ་ནི། སྦྱོར་བྱུང་ངམ་སྐྱེ་བས་ཐོབ་ཅིང་ཡུལ་རང་
སྟོབས་ཀྱིས་མངོན་སུམ་དུ་རིག་པ་མཚུངས་ལྡན་དང་བཅས་པའོ། །དབྱེ་ན་དྲུག་སྟེ།
སྤལ་སྒར་སྣ་ཚོགས་མངོན་སུམ་དུ་རྟོགས་པའི་རྫུ་འཕྲུལ་གྱི་མངོན་ཤེས་དང༌།
གཟུགས་ཕྲ་རགས་མངོན་སུམ་དུ་མཐོང་བའི་ལྷའི་མིག་གི་མངོན་ཤེས་དང་། སྒྲ་ཕྲ་
རགས་ཐོས་པའི་ལྷའི་རྣ་བའི་མངོན་ཤེས་དང༌། རང་གཞན་གྱི་ཚེ་སྔོན་གྱི་གནས་སམ་
ཚེ་རབས་དུ་མ་རྟོགས་པའི་སྔོན་གནས་རྗེས་དྲན་གྱི་མངོན་ཤེས་དང༌། གང་ཟག་
གཞན་གྱི་སེམས་ཀྱི་རྒྱུ་ཚུལ་རྟོགས་པའི་གཞན་སེམས་ཤེས་པའི་མངོན་ཤེས་དང༌།
སྒྲིབ་གཉིས་སྤོང་པའི་ཐབས་དང་སྤངས་པ་ཅི་རིགས་མངོན་སུམ་དུ་རྟོགས་པའི་ཟག་པ་
ཟད་པའི་མངོན་ཤེས་རྣམས་སོ། ། དེ་དག་ནི་མངོན་ཤེས་ཀྱི་གཙོ་བོ་ཡིན་ལ། གཞན་
ཡང་མི་འདྲ་བའི་ཁྱད་པར་མང་དུ་ཡོད་དོ། །མངོན་ཤེས་ནི་མངོན་སུམ་དུ་བཤད་པས།
རང་གཞན་གྱི་བྱུང་བ་དང་འབྱུང་འགྱུར་ཅི་རིགས་སྣང་ལ་མ་ངེས་པའི་ཚུལ་གྱིས་
རྟོགས་པ་འགའ་ཞིག་མངོན་ཤེས་མིན་ལ། རྟགས་སམ་མཚན་མ་འགའ་ལ་བརྟེན་
ནས་བྱུང་བ་དང་འབྱུང་འགྱུར་འགའ་ཞིག་རིག་པ་ནི་རྟོག་པ་ཡིན་པས། མངོན་ཤེས་
མིན་ཀྱང་བླུན་པོས་ནི་མངོན་ཤེས་སུ་འཛིན་ནོ། ༈ །བཅུ་གཉིས་པ་ཏིང་ངེ་འཛིན་ལ་

༢s
 ཕར་ཕྱིན་སྤྱི་མཐའ་ཟུང་འབྲེལ།
དབྱེ་གཞི་དང་། དབྱེ་བའོ། །དང་པོ་ནི། ཡང་དག་པའི་དམིགས་པ་ལ་རྩེ་གཅིག་
པའི་སེམས་བྱང་ངོ། །དབྱེ་བ་ནི་ཡུམ་གྱི་མདོ་ལས་གྲངས་མང་དུ་བཤད་ཅིང་། ཇི་ལྟ་
ཇི་སྙེད་ལ་དམིགས་པ་གཉིས་དང་། ཐེག་པ་གསུམ་གྱི་བར་ཆད་མེད་ལམ་དང་རྣམ་
གྲོལ་ལམ་དང་མི་སློབ་པའི་ཏིང་ངེ་འཛིན་རྣམས་སོ། །སྤྱིར་སྔགས་རིམ་དུ་དགེ་བའི་
དམིགས་པ་ལ་སེམས་རྩེ་གཅིག་པ་ཞིག་བྱུང་ན་རྒྱན་རིང་ཐུང་གང་ཡིན་ཀྱང་ཏིང་ངེ་
འཛིན་ཡིན་ཞེས་བཤད་ལ། ཏིང་ངེ་འཛིན་ཁྱད་པར་བ་ནི་ཞི་གནས་དང་ལྷག་མཐོང་
གིས་བསྡུས་པ་དང༌། བསམ་གཏན་དང་གཟུགས་མེད་ཀྱི་སྙོམས་འཇུག་གིས་བསྡུས་
པ་རྣམས་སོ། ༈ །བཅུ་གསུམ་པ་གཟུངས་ཀྱི་སྒོ་ལ་དབྱེ་གཞི་དང༌། དབྱེ་བའོ།།
དང་པོ་ནི། །ཞི་གནས་དང་མཚུངས་ལྡན་གྱི་དྲན་པ་དང་ཤེས་རབ་ཀྱིས་བསྡུས་པའི་
རིག་པ་ཁྱད་པར་ཅན་ནོ། །དབྱེ་ན་གསུམ་སྟེ་བཟོད་པའི་གཟུངས་དང་། གསང་
སྔགས་ཀྱི་གཟུངས་དང་། ཚིག་དོན་གྱི་གཟུངས་སོ། །དང་པོ་ནི། གནས་ལུགས་
སྟོང་ཉིད་ཀྱི་དོན་ལ་མི་སྐྲག་པའི་ཏིང་ངེ་འཛིན་དང་ཤེས་རབ་བོ། །གཉིས་པ་ནི།
སྡིག་པ་སོགས་ཞི་བར་བྱེད་ནུས་པའི་གསང་སྔགས་རྩོམ་ནུས་པའི་ཏིང་ངེ་འཛིན་དང་
ཤེས་རབ་བོ། །གསུམ་པ་ནི། ཚིག་དོན་བསྐལ་པར་མི་བརྗེད་པར་འཛིན་ནུས་པའི་
ཏིང་ངེ་འཛིན་དང་ཤེས་རབ་བོ། །འདི་དག་ནི་སྦྱོར་ལམ་བཟོད་པ་ནས་འཐོབ་ཀྱི།
དེའི་གོང་དུ་མིན་ནོ། །གཟུངས་ཀྱི་ཚིག་ལ་གཟུངས་ཞེས་བརྗོད་པ་ནི། རྗོད་བྱེད་ལ་
བརྗོད་བྱའི་མིང་གིས་བཏགས་པའོ། ། ཨ་ལ་སོགས་པའི་ཡི་གེའི་དོན་དེ་དང་དེ་རང་
བཞིན་མེད་པའི་སྟོང་པ་ཉིད་དུ་བསྒོམས་པས་གཟུངས་དེ་དག་སྐྱེ་བས་ན་གཟུངས་ཀྱི་
སྒོའོ༑ ༈ ༑བཅུ་བཞི་པ་དེ་བཞིན་གཤེགས་པའི་སྟོབས་ལ་དབྱེ་གཞི་དང༌། དབྱེ་
བའོ༑ ༑དང་པོ་ནི། གདུལ་བྱའི་མི་མཐུན་ཕྱོགས་འཇོམས་པར་བྱེད་པ་ལ་སྟོབས་དང་

༢༧
ཡུམ་གྱི་མདོའི་འགྲེས་རྐང༌།
ལྡན་པས་རབ་ཏུ་ཕྱེ་བའི་སངས་རྒྱས་ཀྱི་མཁྱེན་པ་སྟེ། འདིར་སྟོབས་སོ། །དབྱེ་ན་
བཅུ་སྟེ། རྒྱུ་དགེ་མི་དགེ་བྱས་པ་ལས་འབྲས་བུ་བདེ་སྡུག་མ་ནོར་བ་འབྱུང་བ་གནས་
དང༌༑ ནོར་ནས་འབྱུང་བ་གནས་མ་ཡིན་པ་མཁྱེན་པའི་སྟོབས་དང་། ལས་ཀྱི་
འབྲས་བུའི་དབྱེ་བ་མ་ལུས་པར་རྟོགས་པའི་ལས་ཀྱི་རྣམ་སྨིན་མཁྱེན་པ་དང་། མངོན་
མཐོ་དང་ངེས་ལེགས་གསུམ་པོ་གང་ལ་མོས་པའི་མོས་པ་སྣ་ཚོགས་མཁྱེན་པ་དང༌།
འཇིག་རྟེན་གྱི་ཁམས་རིགས་སྣ་ཚོགས་པ་མཁྱེན་པ་དང༌། དབང་པོ་རྣོ་འབྲིང་རྟུལ་
གསུམ་གྱི་ཁྱད་པར་ཇི་ལྟ་བ་བཞིན་དུ་མཁྱེན་པ་དང༌། མངོན་མཐོ་དང་ཐེག་པ་གསུམ་
གྱི་ལམ་ཐམས་ཅད་མཁྱེན་པ་དང༌། ཀུན་ནས་ཉོན་མོངས་པ་དང་རྣམ་པར་བྱང་བའི་
ཚུལ་ཇི་ལྟ་བ་བཞིན་མཁྱེན་པ་དང་། སྔོན་དང་ཕྱི་མའི་ཚེ་རབས་རྣམས་སུ་འཆི་འཕོ་
བྱས་པ་དང་བྱེད་པ་རྣམས་མཁྱེན་པ་གཉིས་དང་། སྒྲིབ་པ་མཐའ་དག་སྤངས་པའི་
སྤངས་པ་མཁྱེན་པ་ཟག་པ་ཟད་པ་མངོན་སུམ་དུ་མཁྱེན་པའི་སྟོབས་རྣམས་སོ། ༈བཅོ་
ལྔ་པ་མི་འཇིགས་པ་ལ་དབྱེ་གཞི་དང་། དབྱེ་བའོ། །དབྱེ་གཞི་ནི། རང་དང་གཞན་
གྱི་དོན་གང་མངོན་དུ་བྱས་ཤིང་རྟོགས་པར་ཞལ་གྱིས་འཆེས་པ་ལ་མི་འཇིགས་པའི་
མཁྱེན་པ་མཐར་ཐུག་སྟེ། འདིར་མི་འཇིགས་པའོ། །དབྱེ་ན་བཞི་སྟེ། རང་དོན་
གྱི་དབང་དུ་བྱས་ཏེ་དེ་ཉིད་ཆོས་ཐམས་ཅད་ལ་མངོན་པར་སངས་ རྒྱས་སོ་ཞེས་ཞལ་
གྱིས་འཆེས་པ་ལ་འདི་ཐུགས་སུ་མ་ཆུད་ཅེས་ཆོས་མཐུན་གྱི་རྒོལ་བ་མེད་པས་རྟོགས་པ་
ཕུན་ཚོགས་བསྟན་པ་ལ་མི་འཇིགས་པ་དང༌། གཞན་དོན་གྱི་དབང་དུ་བྱས་ན་སྒྲིབ་
གཉིས་ཀྱིས་ཐར་པ་དང་ཐམས་ཅད་མཁྱེན་པ་འཐོབ་པ་ལ་བར་ཆད་བྱེད་པར་བསྟན་པ་ལ་
དེ་མི་བྱེད་དོ་ཞེས་རྒོལ་བ་མེད་པས་བར་ཆད་ཀྱི་ཆོས་བསྟན་པ་ལ་མི་འཇིགས་པ་དང༌།
གཞི་ཤེས་དང་ལམ་ཤེས་བསྒོམས་པས་ཐར་པ་དང་ཐམས་ཅད་མཁྱེན་པ་འཐོབ་པར་

༢
 ཕར་ཕྱིན་སྤྱི་མཐའ་ཟུང་འབྲེལ།
འགྱུར་རོ་ཞེས་བསྟན་པ་ལ་དེ་མི་ན ས་སོ་ཞེས་རྒོལ་བ་མེད་པས་ངེས་པར་འབྱུང་བ་
བསྟན་པ་ལ་མི་འཇིགས་པ་དང༌། ངས་སྒྲིབ་པ་མ་ལུས་པ་སྤངས་སོ་ཞེས་དམ་བཅས་
པ་ལ་འདི་མ་སྤངས་སོ་ཞེས་རྒོལ་བ་མེད་པས་སྤངས་པ་ཕུན་ཚོགས་བསྟན་པ་ལ་མི་
འཇིགས་པ་རྣམས་སོ། ༈ །བཅུ་དྲུག་པ་སོ་སོ་ཡང་དག་པར་རིག་པ་ལ་དབྱེ་གཞི་
དང་༑ དབྱེ་བའོ། །དང་པོ་ནི། འཆད་བྱ་འཆད་བྱེད་ཀྱི་དོན་ལ་ཐོགས་པ་མེད་
པས་རབ་ཏུ་ཕྱེ་བའི་མཁྱེན་པའོ། །དབྱེ་ན་བཞི་སྟེ། ཆོས་རྣམས་ཀྱི་མིང་གི་རྣམ་
གྲངས་མཐའ་དག་ལ་མཁྱེན་པ་ཐོགས་པ་མེད་པར་འཇུག་པའི་ཏིང་ངེ་འཛིན་དང་ཤེས་
རབ་ནི་ཆོས་སོ་སོ་ཡང་དག་པར་རིག་པ་དང༌། དེ་བཞིན་དུ་ཆོས་རྣམས་ཀྱི་རང་དང་
སྤྱིའི་མཚན་ཉིད་ཐམས་ཅད་ཐོགས་མེད་དུ་མཁྱེན་པའི་དོན་སོ་སོ་ཡང་དག་རིག་པ་དང༌།
སྐད་ཀྱི་རིགས་སྣ་ཚོགས་དང་མཐུན་པར་སྨྲ་བར་ནུས་པའི་ངེས་པའི་ཚིག་སོ་སོ་ཡང་
དག་རིག་པ་དང་། ཆོས་རྣམས་ཀྱི་རྣམ་དབྱེ་མ་ལུས་པ་ལ་ཆགས་ཐོགས་མེད་པར་
འཇུག་པའི་སྤོབས་པ་སོ་སོ་ཡང་དག་པར་རིག་པ་རྣམས་སོ། ་༈ ། བཅུ་བདུན་པ་
བྱམས་པ་ཆེན་པོ་ལ་གཉིས་ཀྱི་དང་པོ་ནི། འདིར་བསམ་གཏན་ལ་བརྟེན་ནས་
སེམས་ཅན་ཐམས་ཅད་བདེ་བ་དང་ལྡན་པ་དང་བདེ་བར་འགོད་པར་འདོད་པའི་མཁྱེན་
པའོ༑ ༑དབྱེ་ན། སྤྱིར་སེམས་ཅན་ཐམས་ཅད་བདེ་བ་དང་ལྡན་ན་སྙམ་པའི་བྱམས་པ་
དང་༑ བདེ་བ་ལ་འགོད་པར་འདོད་པའི་བྱམས་པ་གཉིས་ཡོད་ཀྱང་། འདིར་བྱམས་
པ་ཆེན་པོ་ནི། སེམས་ཅན་ཐམས་ཅད་གཏན་གྱི་བདེ་བ་ལ་རང་ཉིད་ཀྱིས་ཁུར་དུ་
བཞེས་ནས་འགོད་པར་བྱེད་པའི་སངས་རྒྱས་ཀྱི་མཁྱེན་པ་ཞིག་གོ ༈ ། བཅོ་བརྒྱད་པ་
སྙིང་རྗེ་ཆེན་པོ་ལ་གཉིས་ཀྱི་དང་པོ་ནི། འདིར་སེམས་ཅན་ཐམས་ཅད་སྡུག་བསྔལ་
དང་བྲལ་བའམ་སྐྱོབ་པར་འདོད་པའི་མཁྱེན་པའོ། །དབྱེ་ན། སེམས་ཅན་ཐམས་ཅད་

༢e
ཡུམ་གྱི་མདོའི་འགྲེས་རྐང་། །
སྡུག་བསྔལ་དང་བྲལ་ན་སྙམ་པ་དང་། བྲལ་བར་བྱའོ་སྙམ་པའི་སྙིང་རྗེ་གཉིས་ཡོད་
ཀྱང་༑ འདིའི་སྙིང་རྗེ་ཆེན་པོ་ནི། སེམས་ཅན་ཐམས་ཅད་སྡུག་བསྔལ་མཐའ་དག་
ལས་སྐྱོབ་པར་ཁུར་དུ་བཞེས་པའི་སངས་རྒྱས་ཀྱི་མཁྱེན་པ་ཞིག་གོ ། ཉན་རང་བྱང་
སེམས་སངས་རྒྱས་ཀྱི་སྙིང་རྗེ་གསུམ་ལ་ཁྱད་པར་ཅི་ཡོད་ཅེ་ན། རྟེན་གྱི་སྒོ་ནས་ཀྱང་
ཁྱད་པར་ཡོད་མོད། སངས་རྒྱས་ཀྱི་སྙིང་རྗེ་ནི། དཔེར་ན། རྐང་དང་། བྱང་
སེམས་ཀྱི་སྙིང་རྗེ་ནི་རུས་པ་དང༌། ཉན་རང་གི་སྙིང་རྗེ་ནི་ཤ་དང་མཚུངས་པར་མདོ་
ལས་བཤད་པ་ལྟར་ཁྱད་པར་ཡོད་དོ། ༈ །བཅུ་དགུ་པ་སངས་རྒྱས་ཀྱི་ཆོས་མ་
འདྲེས་པ་ལ་དབྱེ་གཞི་དང༌། དབྱེ་པའོ། །དང་པོ་ནི། འཕགས་པ་འོག་མ་པ་དང་
རྟོགས་རིགས་མ་འདྲེས་པའི་སངས་རྒྱས་ཀྱི་མཁྱེན་པའོ། །དབྱེ་ན་བཅོ་བརྒྱད་དེ།
སྤྱོད་པ་མ་འདྲེས་པ་དྲུག །རྟོགས་པ་མ་འདྲེས་པ་དྲུག །འཕྲིན་ལས་མ་འདྲེས་པ་
གསུམ༑ ཡེ་ཤེས་མ་འདྲེས་པ་གསུམ་རྣམས་སོ། །དང་པོ་དྲུག་ནི། སྐུ་ལ་འཁྲུལ་
པ་མི་མངའ་བའི་སྤྱོད་པ་མ་འདྲེས་པ་དང༌། དེ་བཞིན་དུ་གསུང་ལ་ཅ་ཅོ་མི་མངའ་བ་
དང་༑ ཐུགས་དྲན་པ་ཉམས་པ་མི་མངའ་བ་དང་། མཉམ་པར་མ་བཞག་པ་མི་མངའ་
བ་དང་། བླང་དོར་བདེན་པར་ཐ་དད་དུ་འཛིན་པ་མི་མངའ་བ་དང༌། དུས་ལ་བབ་མ་
བབ་མ་བརྟགས་པའི་བཏང་སྙོམས་མི་མངའ་བའི་མ་འདྲེས་པ་རྣམས་སོ། །གཉིས་པ་
དྲུག་ནི། སེམས་ཅན་གྱི་དོན་མཛད་པ་ལ་འདུན་པའི་རྟོགས་པ་མ་འདྲེས་པ་དང་།
དེ་བཞིན་དུ་གདུལ་བྱའི་དོན་དུ་གཤེགས་པའི་བརྩོན་འགྲུས་དང་། གདུལ་བྱ་འདུལ་བ་
མི་བརྗེད་པའི་དྲན་པ་དང༌། དེ་བཞིན་ཉིད་ལ་མཉམ་པར་འཇོག་པའི་ཏིང་ངེ་འཛིན་
དང་༑ ཆོས་ཐམས་ཅད་རྣམ་པར་འབྱེད་པའི་ཤེས་རབ་དང༌། སྒྲིབ་པ་སྤངས་པ་ལས་
མི་ཉམས་པའི་མ་འདྲེས་པ་རྣམས་སོ། །གསུམ་པ་ནི། འབད་མེད་ལྷུན་གྱིས་གྲུབ་

ཕར་ཕྱིན་སྤྱི་མཐའ་ཟུང་འབྲེལ།
པའི་སྐུ་གསུང་ཐུགས་ཀྱི་འཕྲིན་ལས་མ་འདྲེས་པའི་ཡེ་ཤེས་གསུམ་མོ། །བཞི་པ་
ནི༑ དུས་གསུམ་ཆགས་ཐོགས་མེད་པར་མཁྱེན་པའི་ཡེ་ཤེས་མ་འདྲེས་པ་གསུམ་མོ།
༈ ། ཉི་ཤུ་པ་རྒྱུན་དུ་ཞུགས་པ་ལ། ཞུགས་པ་དང་། འབྲས་གནས་གཉིས་ཀྱི་དང་པོ་
ལ༑ མཚན་ཉིད། དབྱེ་བ། ས་མཚམས་སོ། །དང་པོ་ནི། མཐོང་སྤང་ཀུན་སྦྱོར་
གསུམ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་
པའི་ལམ་སྒོམ་པའི་རྒྱུན་ལ་ཞུགས་པའི་ཉན་ཐོས་སོ། །འདིའི་ཀུན་སྦྱོར་གསུམ་ནི།
འཇིག་ལྟ་ཀུན་བརྟགས་དང༌། ཚུལ་ཞུགས་མཆོག་འཛིན་དང་། ཐེ་ཚོམ་ཀུན་
བཏགས་སོ། །དབྱེ་ན་དེར་གྱུར་པའི་དབང་པོ་རྣོ་རྟུལ་གཉིས་སོ། ། ས་མཚམས་ནི།
ཉན་ཐོས་ཀྱི་སྦྱོར་ལམ་ནས་མཐོང་ལམ་རྣམ་གྲོལ་ལམ་མ་ཐོབ་ཚུན་ཆད་དུའོ། །གཉིས་
པ་འབྲས་གནས་ལ་མཚན་ཉིད། དབྱེ་བ། ས་མཚམས་སོ། །དང་པོ་ནི། དེ་ལྟ་
བུའི་འབྲས་བུ་ལ་གནས་པའི་ཉན་ཐོས་སོ། །དབྱེ་ན། དེར་གྱུར་པའི་སྤང་བྱ་ཅིག་ཅར་
བ་དང་རིམ་གྱིས་པ་གཉིས་སོ། ། ས་མཚམས་ནི། ཉན་ཐོས་མཐོང་ལམ་རྣམ་གྲོལ་
ལམ་ནས་ཉན་ཐོས་དགྲ་བཅོམ་ཐོབ་ཁ་མའི་བར་དུའོ། ༈ །ཉེར་གཅིག་པ་ལན་ཅིག་
ཕྱིར་འོང་ལ་ཞུགས་པ་དང་འབྲས་གནས་གཉིས་ཀྱི་དང་པོ་ལ་མཚན་ཉིད། དབྱེ་བ།
ས་མཚམས་སོ། །དང་པོ་ནི། འདོད་པའི་ཉོན་མོངས་དྲུག་པ་མངོན་གྱུར་པ་སྤངས་
པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་ཞིང་འདོད་པར་སྐྱེ་བ་
གཅིག་ལེན་པའི་རིགས་སུ་གནས་པའི་ཉན་ཐོས་སོ། །དབྱེ་ན་དེར་གྱུར་པའི་ཐོད་རྒལ་
བ་དང་མཐར་གྱིས་པ་གཉིས་སོ། ། ས་མཚམས་ལ། ཐོད་རྒལ་བའི་ཞུགས་པ་ནི་ཉན་
ཐོས་ཀྱི་སྦྱོར་ལམ་ནས་མཐོང་ལམ་རྣམ་གྲོལ་ལམ་མ་ཐོབ་བར་དང༌། མཐར་གྱིས་པ་
ནི་སྒོམ་ལམ་ཐོབ་པ་ནས་འདོད་ཉོན་དགུ་པ་དངོས་སུ་སྤོང་བའི་བར་དུའོ། །གཉིས་པ་

ཡུམ་གྱི་མདོའི་འགྲེས་རྐང༌།
འབྲས་གནས་ལ་མཚན་ཉིད། དབྱེ་བ། ས་མཚམས་སོ། །དང་པོ་ནི། དེ་འདྲའི་
འབྲས་བུ་ལ་གནས་པའི་ཉན་ཐོས་སོ། །དབྱེ་ན་སྔར་ལྟར་གཉིས་སོ། །ས་མཚམས་
ལ་ཐོད་རྒལ་བ་ནི་མཐོང་ལམ་པ་དང། མཐར་གྱིས་པ་ནི་འདོད་ཉོན་དྲུག་པ་སྤངས་པའི་
སྒོམ་ལམ་ནས་དགུ་པ་དངོས་སུ་སྤོང་བའི་བར་དུའོ། ༈ །ཉེར་གཉིས་པ་ཕྱིར་མི་འོང་
ལ་ཞུགས་པ་དང་འབྲས་གནས་གཉིས་ཀྱི་དང་པོ་ལ། མཚན་ཉིད། དབྱེ་བ། ས་
མཚམས་སོ། །དང་པོ་ནི། འདོད་ཉོན་དགུ་པ་མངོན་གྱུར་བ་སྤངས་པས་རབ་ཏུ་ཕྱེ་
བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་ཉན་ཐོས་སོ། །དབྱེ་ན།
དེ་ལ་དེར་གྱུར་པའི་ཆགས་བྲལ་སྔོན་སོང་དང་མཐར་གྱིས་པ་གཉིས་སོ། ། ས་
མཚམས་ལ། ཆགས་བྲལ་སྔོན་སོང་ནི་མཐོང་ལམ་ཚུན་དང་། མཐར་གྱིས་པ་ནི།
འདོད་ཉོན་བདུན་པ་སྤོང་བའི་སྒོམ་ལམ་ནས་འདོད་ཉོན་དགུ་པ་དངོས་སུ་སྤོང་བའི་བར་
དུའོ༑ ༑གཉིས་པ་འབྲས་གནས་ལ་མཚན་ཉིད། དབྱེ་བ། ས་མཚམས་སོ། །དང་
པོ་ནི། དེ་འདྲའི་འབྲས་བུ་ལ་གནས་པའི་ཉན་ཐོས་སོ། །དབྱེ་ན། སྔར་ལྟར་གཉིས་
ཏེ༑ རྒྱས་པར་ཕྱེ་ན་མང་དུ་ཡོད་དོ། ། ས་མཚམས་ལ། ཆགས་བྲལ་སྔོན་སོང་ནི་
མཐོང་ལམ་པ་དང་། མཐར་གྱིས་པ་ནི། འདོད་ཉོན་དགུ་པ་སྤངས་པ་ནས་སྲིད་ཉོན་
དགུ་པ་དངོས་སུ་སྤོང་བའི་བར་དུའོ། ༈ །ཉེར་གསུམ་པ་དགྲ་བཅོམ་སྐོར་ལ།
ཞུགས་པ་དང་འབྲས་གནས་གཉིས་ཀྱི་དང་པོ་ལ། མཚན་ཉིད། དབྱེ་བ། ས་
མཚམས་སོ། །དང་པོ་ནི། སྲིད་རྩེའི་ཉོན་མོངས་དགུ་པ་སྤངས་པས་རབ་ཏུ་ཕྱེ་བའི་
དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་ཉན་ཐོས་སོ། །དབྱེ་ན་ཅིག་
ཆར་བ་དང་རིམ་གྱིས་པའི་དགྲ་བཅོམ་ཞུགས་པ་གཉིས་སོ། ། ས་མཚམས་ནི། ཉན་
ཐོས་ཀྱི་སྒོམ་ལམ་ཐོབ་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་དུའོ། །གཉིས་པ་འབྲས་

ཕར་ཕྱིན་སྤྱི་མཐའ་ཟུང་འབྲེལ།
གནས་ལ་མཚན་ཉིད། དབྱེ་བ། ས་མཚམས་སོ། །དང་པོ་ནི། དེ་འདྲའི་འབྲས་
བུ་ལ་གནས་པའི་ཉན་ཐོས་སོ། །འདི་དང་ཉན་ཐོས་དགྲ་བཅོམ་པ་གཉིས་དོན་གཅིག
དབྱེ་ན་སྔར་ལྟར་དགྲ་བཅོམ་པ་གཉིས་སོ། ། ས་མཚམས་ནི། ཉན་ཐོས་ཀྱི་མི་སློབ་
ལམ་ཁོ་ནའོ། ༈ །ཉེར་བཞི་པ་རང་སངས་རྒྱས་ལ་མཚན་ཉིད། དབྱེ་བ་གཉིས།
དང་པོ་ནི། རང་དོན་དུ་ཐར་པ་དོན་གཉེར་གཙོ་བོར་བྱེད་པའི་ཐེག་པ་འབྲིང་པོའི་གང་
ཟག་གོ །རང་སངས་རྒྱས་ཞེས་པ་ནི། སྲིད་པ་ཐ་མའི་ཚེ་སློབ་དཔོན་གཞན་གྱི་
མན་ངག་ལ་མི་བརྟེན་པར་རང་སྟོབས་ཀྱིས་མྱང་འདས་མངོན་དུ་བྱེད་པས་དེ་སྐད་ཅེས་
བྱའོ༑ ༑དབྱེ་ན། བསེ་རུ་ལྟ་བུ་དང་ཚོགས་སྤྲོད་ཆེ་ཆུང་གི་རང་རྒྱལ་གཉིས་ཏེ་
གསུམ་མོ། ༈ །ཉེར་ལྔ་པ་ཐམས་ཅད་ཤེས་པ་ཉིད་ལ་མཚན་ཉིད་དང་། དབྱེ་བའོ།།
དང་པོ་ནི། ཐེག་དམན་འཕགས་པའི་མཁྱེན་པ་དངོས་དང་ཐེག་དམན་གྱི་རྟོགས་
རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་གང་རུང་གིས་བསྡུས་པའི་
མཁྱེན་པའོ། །འདི་དང་གཞི་ཤེས་གཉིས་དོན་གཅིག དབྱེ་ན་ཐེག་པ་གསུམ་གྱི་གཞི་
ཤེས་རྣམ་པ་གསུམ་མོ། ༈ །ཉེར་དྲུག་པ་ལམ་ཤེས་པ་ཉིད་ལ་མཚན་ཉིད་དང་།
དབྱེ་བའོ། །དང་པོ་ནི། ཐེག་པ་གསུམ་གྱི་ལམ་བདེན་མེད་དུ་མངོན་སུམ་དུ་རྟོགས་
པའི་ཤེས་རབ་དང་ཐབས་ཁྱད་པར་ཅན་གཉིས་ཀྱིས་ཟིན་པའི་ཐེག་ཆེན་འཕགས་པའི་
མཁྱེན་པའོ། །འདི་དང་ཐེག་ཆེན་འཕགས་པའི་མངོན་རྟོགས་གཉིས་དོན་གཅིག
༈ །ཉེར་བདུན་པ་རྣམ་པ་ཐམས་ཅད་མཁྱེན་པ་ཉིད་ལ་མཚན་ཉིད་དང༌། དབྱེ་བའོ།།
དང་པོ་ནི། ཤེས་བྱའི་རྣམ་པ་ཐམས་ཅད་མངོན་སུམ་དུ་རྟོགས་པའི་ཡེ་ཤེས་མཐར་
ཐུག་གོ །འདི་དང་སངས་རྒྱས་ཀྱི་མཁྱེན་པ་གཉིས་དོན་གཅིག དབྱེ་ན། ཇི་ལྟ་ཇི་
སྙེད་མཁྱེན་པའི་རྣམ་མཁྱེན་གཉིས་ཏེ། རྒྱས་པར་ཕྱེ་ན་མང་དུ་དོགས་པས་རེ་ཞིག་དེ་

ཡུམ་གྱི་མདོའི་འགྲེས་རྐང་། ༣༣
ཙམ་མོ།། །།སྨྲས་པ། གསུང་རབ་སྤྱི་དང་ཤེར་ཕྱིན་མདོ་ཉིད་ཀྱི། དངོས་བསྟན་
འགྲེལ་རྐང་ཇི་སྙེད་ཡོད་གྱུར་པའི། །དོན་རྣམས་ཐོགས་མེད་སྐུ་མཆེད་རྣམ་གཉིས་
སོགས༑ ༑མཁས་པའི་བཞེད་སྲོལ་དབང་བཞག་ལེགས་པར་བཀྲལ། །རྒྱལ་བའི་
དམ་ཆོས་འཆད་རྩོད་རྩོམ་གསུམ་གྱིས། ། འཛིན་པར་མཛད་པའི་ཚུལ་དེ་ཆེས་དཀའ་
ཡང་༑ ༑ ཡུམ་གྱི་དགོངས་པ་འགྲེལ་བར་རབ་བསམས་ཏེ། །ཉུང་ངུའི་ཚིག་གིས་རྒྱ་
ཆེའི་གནས་ཀུན་བསྡུས། །ཐུབ་པའི་གསུང་རབ་དགོངས་དོན་ནམ་མཁའ་བཞིན།།
རྒྱ་བོད་མཁས་པའི་མཁྱེན་མཆོག་ཉི་ཟླ་བཞིན། །དེང་དུས་མཁས་རློམ་རྣམ་དཔྱོད་རྒྱུ་
སྐར་བཞིན། །བདག་འདྲའི་བློ་གྲོས་ཉམས་ཆུང་མེ་འཁྱེར་བཞིན། །གཟུར་གནས་བློ་
ལྡན་གང་གིས་འདི་མཐོང་ཚེ། །དགྱེས་པའི་འཛུམ་དཀར་སྟོན་པར་ངེས་མོད་ཀྱང་།།
གཞན་དག་སྙིང་ལ་ཟུག་རྡུ་སྦྱིན་པའམ། །ཀུན་ཏུ་རྨོངས་པའི་རྟོག་པ་འཐོབ་འགྱུར་
སེམས༑ ༑ གྲོགས་དག་ཚུལ་འདི་ལྟ་བུའི་ལེགས་བཤད་ཀྱི། །བདུད་རྩི་མྱོང་བའི་
དགའ་བདེར་རོལ་བགྱིས་ན། །བསྟན་ལ་ཞུགས་པའི་དགོས་པ་མཆིས་སྲིད་ཀྱི། །དེ་
མིན་རབ་ཏུ་བྱུང་བའི་དགོས་པ་གང་། ། རྒྱ་མཚོའི་དབུས་ན་ཡིད་བཞིན་ནོར་བུ་རྡོ།།
མ་ལ་ཡ་ན་ཙན་དན་ནགས་ཚལ་བཞིན། ། ཁ་ཆེའི་ཡུལ་ན་གུར་གུམ་རྩྭ་ལྟ་བུ།།
གླིང་གཞན་འགའ་ན་གསེར་དངུལ་ས་རྡོ་བཞིན། །སྙིང་པོ་མེད་ལ་སྙིང་པོར་མཐོང་བ་
ཡི༑ ། ཚུལ་འདིས་རང་ཅག་ཐམས་ཅད་བསླུས་པ་སྟེ། དེ་ནས་རབ་ཏུ་བྱུང་བ་དོན་
གང་ལ། །སྙིང་པོར་འཛིན་པའི་གནས་དེ་ཤེས་པར་གྱིས། །འདིར་འབད་ལེགས་
པར་བཤད་ལས་ཐོབ་པའི་དགེས། ཚེ་རབས་ཀུན་ཏུ་དལ་བའི་རྟེན་རྙེད་ནས། །རྒྱལ་
བའི་དམ་ཆོས་རྒྱལ་བའི་དགོངས་པ་བཞིན། འཛིན་ལ་རྗེ་བཙུན་འཇམ་པའི་དབྱངས་
བཞིན་ཤོག། །། །

ਲਤ ਬਾਰੇ ਪਤਾ ਲਾਰ ਨੇ ਨਵੀਂ
1 ਨਸਲਾਮ ਕਲਮਕਿਨ
ਜਟ 2018 :32 ਆਈ
ਸੀ ਤੇ ਕਾਲਜਾਲ
| z ਈਸ਼ਰ ਨੂੰ ਨਸ਼ਾ ਕਲਾ ਸੰਪਲਸਰ ਸਾਬ।

༄༅། །མཁས་པ་དགྱེས་པའི་མཆོད་སྤྲིན་ལས་སྐབས་གཉིས་པའི་
དེ་ནས་ ཚི ག་དོན་མཐའ་དཔྱོད་ཟུང་འབྲེལ་དུ་སྨྲས་པ་ བ་
དེ་ བཞུགས་སོ།།
༄༅། །རྗེ་བཙུན་མ་ཕམ་མགོན་པོ་ལ་གུས་པས་ཕྱག་འཚལ་ཞིང་སྐྱབས་སུ་
མཆིའོ༑ ༑ གཉིས་པ་ལམ་ཤེས་ཚིག་དོན་ཡན་ལག་གི་སྒོ་ནས་རྒྱས་པར་བཤད་པ་ལ་
གསུམ༑ སྐབས་འདིར་ལམ་ཤེས་འཆད་པའི་རྒྱུ་མཚན་བཤད་པ། གཞུང་དོན་
དངོས་བཤད་པ། སྐབས་བསྡུ་བའོ། །དང་པོ་ནི། ཤེས་བྱ་ཆོས་ཅན། སྐབས་དང་
པོར་རྣམ་མཁྱེན་བཤད་ཟིན་པའི་འོག་ཏུ་འདིར་ལམ་ཤེས་འཆད་པའི་རྒྱུ་མཚན་ཡོད་དེ།
རྣམ་མཁྱེན་ཐོབ་པ་ལ་ལམ་ཤེས་བསྒོམ་པ་སྔོན་དུ་འགྲོ་དགོས་ཤིང་། དེ་མ་སོང་ན་
རྣམ་མཁྱེན་ཐོབ་པར་མི་ནུས་པའི་རྒྱ་མཚན་གྱིས་བཤད་པའི་ཕྱིར། དེ་ལྟར་ཡང་།
འགྲེལ་པའི་མཚམས་སྦྱར་དུ། རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ལམ་
ཤེས་པ་ཉིད་ཡོངས་སུ་ཤེས་པ་མེད་ན་མེད་པས་ལམ་ཤེས་པ་ཉིད། ཅེས་གསུངས་པའི་
ཕྱིར༑ འདིའི་སྐབས་སུ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག་ན་རེ།།
རྣམ་མཁྱེན་ཐོབ་པའི་གང་ཟག་ཡིན་ན། ལམ་ཤེས་སྔོན་དུ་སོང་བས་ཁྱབ་ཟེར་ན།
ལམ་ཤེས་ཡིན་ན། རྣམ་མཁྱེན་ཐོབ་པའི་གང་ཟག་གི་རྒྱུ་ཡིན་དགོས་པར་ཐལ།
རྣམ་མཁྱེན་ཐོབ་པའི་གང་ཟག་ཡིན་ན། ལམ་ཤེས་ཀྱི་འབྲས་བུ་ཡིན་དགོས་པའི་ཕྱིར།
དེར་ཐལ། དེ་ཡིན་ན། ལམ་ཤེས་སྔོན་དུ་སོང་བས་ཁྱབ་པའི་ཕྱིར། རྟགས་ཁས།
འདོད་ན། རྣམ་མཁྱེན་ཆོས་ཅན། རྣམ་མཁྱེན་ཐོབ་པའི་གང་ཟག་གི་རྒྱུ་ཡིན་པར་
ཐལ༑ ལམ་ཤེས་ཡིན་པའི་ཕྱིར། དེར་ཐལ། འབྲས་བུ་ལམ་ཤེས་ཡིན་པའི་ཕྱིར།།

༣༠་སྤྱི་མཐའ་ཟུང་འབྲེལ་སྐབས་གཉིས་པ། ་་།
འདོད་མི་ནུས་ཏེ། དེ་དང་དུས་མཉམ་ཡིན་པའི་ཕྱིར། གཞན་ཡང༌། རྣམ་མཁྱེན་
ཐོབ་པའི་གང་ཟག་ཡིན་ན། ལམ་ཤེས་ཀྱི་འབྲས་བུ་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་ན། ལམ་ཤེས་ཀྱི་རྒྱུར་གྱུར་པའི་སངས་རྒྱས་
འཕགས་པ་ཆོས་ཅན། དེར་ཐལ། དེའི་ཕྱིར། རྟགས་གསལ་སླའོ། ། ཁ་ཅིག།
རང་རྒྱུད་ལ་ལྡན་པའི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་
ཀྱིས་ཟིན་པའི་ཐེག་ཆེན་གྱི་མངོན་རྟོགས་ལམ་ཤེས་ཀྱི་མཚན་ཉིད་ཟེར་ན། བྱང་
སེམས་ཚོགས་ལམ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། ཐེག་ཆེན་འཕགས་པའི་
མཁྱེན་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཐེག་ཆེན་སོ་སྐྱེའི་
ཡེ་ཤེས་ཡིན་པའི་ཕྱིར། ཁ་ཅིག །ལམ་གསུམ་བདེན་མེད་དུ་མངོན་སུམ་དུ་རྟོགས་
པའི་ཐེག་ཆེན་འཕགས་པའི་མངོན་རྟོགས། ལམ་ཤེས་ཀྱི་མཚན་ཉིད་ཟེར་ན།
གཟུགས་མི་རྟག་པར་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཐེག་ཆེན་འཕགས་པའི་
མཁྱེན་པ་ཡིན་པའི་ཕྱིར། འདོད་ན། བདེན་མེད་མངོན་སུམ་དུ་རྟོགས་པའི་མཁྱེན་པ་
ཡིན་པར་ཐལ། འདོད་པའི་ཕྱིར། འདོད་ན། སྟོང་ཉིད་མངོན་སུམ་དུ་རྟོགས་པའི་
ཡེ་ཤེས་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། བདེན་
གཉིས་དུས་ཅིག་ཅར་དུ་མངོན་སུམ་དུ་རྟོགས་པའི་ཡེ་ཤེས་ཡིན་པར་ཐལ། སྟོང་ཉིད་
མངོན་སུམ་དུ་རྟོགས་པའི་ཡེ་ཤེས་གང་ཞིག །རང་གི་གཞལ་བྱར་གྱུར་པའི་ཀུན་རྫོབ་
བདེན་པ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། དང་པོ་སོང༌། ཕྱི་མ་
དེར་ཐལ། གཟུགས་མི་རྟག་པར་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར།

३४
གཞུང་སྤྱིའི་རྣམ་བཞག་
འདོད་ན། རྣམ་མཁྱེན་ཡིན་པར་ཐལ། བདེན་གཉིས་དུས་ཅིག་ཅར་དུ་མངོན་སུམ་དུ་
རྟོགས་པའི་ཡེ་ཤེས་ཡིན་པའི་ཕྱིར། རྟགས་ཁས། ཁྱབ་སྟེ། བདེན་གཉིས་ངོ་བོ་ཐ་
དད་དུ་འཛིན་པའི་དྲི་མ་ཟད་པར་སྤངས་པའི་སློབ་པ་མེད་པའི་ཕྱིར། གཞན་ཡང་།
ལམ་ཤེས་ཡིན་ན། ལམ་གསུམ་བདེན་མེད་དུ་མངོན་སུམ་དུ་རྟོགས་པས་མ་ཁྱབ་པར་
ཐལ༑ བདེན་འཛིན་རྒྱུད་ལ་ལྡན་པའི་བྱང་སེམས་འཕགས་པའི་རྒྱུད་ལ་ལམ་ཤེས་
ཡོད་པའི་ཕྱིར༑ དེར་ཐལ། དེའི་རྒྱུད་ལ་བྱང་ཆུབ་ཀྱི་སེམས་དང་ཚད་མེད་བཞི་
སོགས་ཡོད་པའི་ཕྱིར། ཁྱབ་སྟེ། བྱང་འཕགས་ཀྱི་རྒྱུད་ཀྱི་ཐེག་ཆེན་སེམས་བསྐྱེད་
དང་བྱམས་སོགས་ཚད་མེད་བཞི་པོ་གང་རུང་ཡིན་ན། ལམ་ཤེས་ཡིན་དགོས་ཀྱང་།
སྟོང་ཉིད་རྟོགས་པའི་ཡེ་ཤེས་མ་ཡིན་དགོས་པའི་ཕྱིར། ཁ་ཅིག་ན་རེ། སྟོང་ཉིད་
མངོན་སུམ་དུ་རྟོགས་པའི་ཤེས་རབ་དང་སྙིང་རྗེ་ཆེན་པོས་ཟིན་པའི་བྱང་སེམས་
འཕགས་པའི་མཁྱེན་པ། ལམ་ཤེས་ཀྱི་མཚན་ཉིད་ཟེར་ན། རྣམ་མཁྱེན་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། འབྲས་བུ་ལམ་ཤེས་ཡིན་
པའི་ཕྱིར། འདོད་ན། བྱང་སེམས་འཕགས་པའི་མཁྱེན་པ་ཡིན་པར་ཐལ། འདོད་
པའི་ཕྱིར། འདོད་མི་ནུས་སོ། ། ཁ་ཅིག །སྐབས་གཉིས་པའི་བསྟན་བྱའི་གཙོ་བོར་
གྱུར་པའི་ལམ་ཤེས་ཡིན་ན། རྒྱུ་ལམ་ཤེས་ཡིན་པས་ཁྱབ་ཟེར་ན། ལམ་ཤེས་ཆོས་
ཅན༑ དེར་ཐལ། དེའི་ཕྱིར། དེར་ཐལ། རྣམ་མཁྱེན་དེ་སྐབས་དང་པོའི་བསྟན་
བྱའི་གཙོ་བོར་གྱུར་པའི་རྣམ་མཁྱེན་ཡིན་པའི་ཕྱིར། འདོད་ན། མི་འཐད་པར་ཐལ།
འབྲས་བུ་ལམ་ཤེས་ཁྱོད་ཡིན་པའི་ཕྱིར།། ༈ །གཉིས་པ་རང་གི་ལུགས་ལ།
ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་ཐེག་ཆེན་འཕགས་པའི་མཁྱེན་པ།
ལམ་ཤེས་ཀྱི་མཚན་ཉིད། ངོ་བོའི་སྒོ་ནས་དབྱེ་ན། རྒྱུ་ལམ་ཤེས་དང༌། འབྲས་བུ་

སྤྱི་མཐའ་ཟུང་འབྲེལ་སྐབས་གཉིས་པ།
ལམ་ཤེས་གཉིས། དང་པོ་དང༌། བྱང་འཕགས་ཀྱི་མཁྱེན་པ་དོན་གཅིག །ཕྱི་མ་
དང་རྣམ་མཁྱེན་དོན་གཅིག །བྱེད་ལས་ཀྱི་སྒོ་ནས་དབྱེ་ན། ཉན་ཐོས་ཀྱི་ལམ་ཤེས་
པའི་ལམ་ཤེས༑ རང་རྒྱལ་གྱི་ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་
པའི་ལམ་ཤེས་དང་གསུམ་མོ།། ༈ གསུམ་པ་རྩོད་པ་སྤོང་བ་ལ། ཁ་ཅིག །རྣམ་
མཁྱེན་ཐོབ་པའི་གང་ཟག་ཡིན་ན། ལམ་ཤེས་སྔོན་དུ་སོང་བའི་གང་ཟག་ཡིན་པས་
ཁྱབ་པར་ཐལ། དེ་ཡིན་ན། ལམ་ཤེས་ཐོབ་པ་སྔོན་དུ་སོང་བས་ཁྱབ་པའི་ཕྱིར །
ཟེར་ན་མ་ཁྱབ། རྟགས་དེར་ཐལ། དེ་ཡིན་ན། རྒྱ་ལམ་ཤེས་ཐོབ་པ་སྔོན་དུ་སོང་
བས་ཁྱབ་པའི་ཕྱིར། འདོད་ན། བཀག་ཟིན། ཁ་ཅིག ལམ་ཤེས་ཡིན་ན། སྟོང་
ཉིད་མངོན་སུམ་དུ་རྟོགས་པའི་ཡེ་ཤེས་ཡིན་དགོས་པར་ཐལ། དེ་ཡིན་ན། སྟོང་ཉིད་
མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཡེ་ཤེས་ཡིན་དགོས་པའི་ཕྱིར་ན
མ་ཁྱབ༑ རྟགས་དེར་ཐལ། དེ་ཡིན་ན། སྟོང་ཉིད་མངོན་སུམ་དུ་རྟོགས་པའི་ཤེས་
རབ་དང་སྙིང་རྗེ་ཆེན་པོ་གཉིས་ཀྱིས་ཟིན་པའི་ཐེག་ཆེན་འཕགས་པའི་མཁྱེན་པ་ཡིན་
དགོས་པའི་ཕྱིར། འདོད་ན། 
བདེན་འཛིན་མངོན་འགྱུར་དུ་རྒྱུད་ལ་ལྡན་པའི་བྱང་
སེམས་མཐོང་ལམ་པའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན། དེར་ཐལ། དེའི་ཕྱིར།
དེར་ཐལ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། དེར་ཐལ། བྱང་
སེམས་འཕགས་པའི་སྙིང་རྗེ་ཡིན་པའི་ཕྱིར། འདོད་ན། དེའི་རྒྱུད་ལ་སྟོང་ཉིད་
མངོན་སུམ་དུ་རྟོགས་པའི་ཡེ་ཤེས་ཡོད་པར་ཐལ། དེའི་རྒྱུད་ཀྱི་སྙིང་རྗེ་ཆེན་པོ་དེ་དེ་
ལྟར་ཡིན་པའི་ཕྱིར། རྟགས་ཁས། འདོད་མི་ནུས་ཏེ། བདེན་འཛིན་མངོན་འགྱུར་
དུ་རྒྱུད་ལ་ལྡན་པའི་གང་ཟག་ཡིན་པའི་ཕྱིར། གཞན་ཡང༌། དེ་ཆོས་ཅན། སྟོང་
ཉིད་མངོན་སུམ་དུ་རྟོགས་པའི་ཡེ་ཤེས་མ་ཡིན་པར་ཐལ། སློབ་པའི་རྒྱུད་ཀྱི་སྙིང་རྗེ་

༣༩
ན། ༡ གཞུང་སྤྱིའི་རྣམ་བཞག །
ཡིན་པའི་ཕྱིར། ཁྱབ་སྟེ། སློབ་པའི་རྒྱུད་ཀྱི་སྙིང་རྗེ་ཡིན་ན། རང་གི་དམིགས་
ཡུལ་དུ་གྱུར་པའི་སེམས་ཅན་སྡུག་བསྔལ་དང་བྲལ་འདོད་ཀྱི་རྣམ་པ་ཅན་ཡིན་དགོས་པ་
གང་ཞིག ། སློབ་ལམ་ན་བདེན་གཉིས་དུས་ཅིག་ཅར་དུ་མངོན་སུམ་དུ་རྟོགས་པའི་ཡེ་
ཤེས་མེད་པའི་ཕྱིར། ཁ་ཅིག །སྐབས་གཉིས་པའི་དངོས་བསྟན་བསྟན་བྱའི་གཙོ་བོར་
གྱུར་པའི་ལམ་ཤེས་ཡིན་ན་རྒྱ་ལམ་ཤེས་ཡིན་དགོས་པར་ཐལ། འབྲས་བུ་ལམ་ཤེས་
དངོས་བསྟན་བསྟན་བྱའི་གཙོ་བོར་གྱུར་པའི་སྐབས་གཉིས་པའི་གཞུང་ཚིག་མེད་པའི་
ཕྱིར༑ ཟེར་ན། མ་ཁྱབ། འདོད་ན། ལམ་ཤེས་ཆོས་ཅན། དེར་ཐལ། དེའི་
ཕྱིར༑ དེར་ཐལ། སྐབས་གཉིས་པའི་དངོས་བསྟན་བསྟན་བྱའི་གཙོ་བོ་གང་ཞིག།
ལམ་ཤེས་ཡིན་པའི་ཕྱིར། ཁ་ཅིག་མ་ཁྱབ་ཟེར། འདོད་ན་སླ། ཁ་ཅིག ། ལམ་
ཤེས་དེ་སྐབས་གཉིས་པའི་དངོས་བསྟན་བསྟན་བྱའི་གཙོ་བོར་གྱུར་པའི་ལམ་ཤེས་མ་
ཡིན་པར་ཐལ། དེའི་དངོས་བསྟན་བསྟན་བྱའི་གཙོ་བོར་གྱུར་པའི་ལམ་ཤེས་ཡིན་ན།
དམན་ལམ་སྔོན་དུ་མ་སོང་བའི་ལམ་ཤེས་ཡིན་དགོས་པའི་ཕྱིར། དེར་ཐལ། མངོན་
རྟོགས་རྒྱན་གྱི་དངོས་བསྟན་བསྟན་བྱའི་གཙོ་བོར་གྱུར་པའི་ལམ་ཤེས་ལ་དེ་ལྟར་དགོས་
པའི་ཕྱིར། དེར་ཐལ། མངོན་རྟོགས་རྒྱན་གྱིས་དམན་ལམ་སྔོན་དུ་སོང་མ་སོང་
གཉིས་ལས་མ་སོང་བའི་ལམ་གྱི་རྣམ་གཞག་གཙོ་བོར་བསྟན་པའི་ཕྱིར། ཟེར་ན།
མ་ཁྱབ།། ་ ་ ་།
ན་མ ་ར་ལ་ལ་བ་ད་ན་
དེ་ ག་ ག་ ན་ ས་ ལ་ ་

སྤྱི་མཐའ་ཟུང་འབྲེལ་སྐབས་གཉིས་པ།
༈ ལམ་ཤེས་ཀྱི་ཡན་ལག : ་་་་་
གཉིས་པ་གཞུང་དོན་དངོས་ལ།
གཞུང་ནི། ལྷ་རྣམས་རུང་བར་བྱ་བའི་ཕྱིར། །ཞེས་པ་ནས། གཉེན་པོ་ཉིད་དུ་
འདོད་པ་ཡིན། །ཞེས་པའི་བར་གསུངས། འདི་ལ་གཉིས། ལམ་ཤེས་ཀྱི་ཡན་
ལག་དང་། དེའི་རང་བཞིན་བཤད་པའོ། །དང་པོ་ནི། ལྷ་རྣམས་རུང་བར་བྱ་བའི་
ཕྱིར༑ །ཞེས་སོགས་རྐང་པ་བཞི་གསུངས་ཏེ། དེའི་དོན་འགྲེལ་པར་འཆད་པ་ལ།
ལམ་ཤེས་པ་ཉིད་སྐྱེ་ལ་རུང་བ་ཉིད་དུ་བསྒྲུབ་པའི་ཕྱིར། ཞེས་པ་ནས། སེམས་ཅན་
ཡོངས་སུ་མ་བསྡུས་པ་ཡོངས་སུ་བསྡུས་པ་ལ་སོགས་པ་ཡིན་པས་བྱེད་པ་ཡིན་ནོ།།
ཞེས་པའི་བར་གསུངས། དེ་དག་གང་ལས་འཕྲོས་པ་ནི། གཞུང་སྔ་ཕྱི་གོ་རིམ་
འབྲེལ་བའི་དབང་དུ་བྱས་ན་འགྲེལ་པ་རྩ་བ་དང༌། རྩ་བ་མདོ་ལས་འཕྲོས་པ་ཡིན་
མོད༑ གཉིས་ཀ་ཐུན་མོང་བའི་འཕྲོས་གཞི་ཡོད་དེ། དེ་བཞིན་གཤེགས་པའི་རང་
བཞིན་གྱི་འོད་ཀྱི་དྲུང་ན་ལྷ་རྣམས་ཀྱི་ལས་ཀྱི་རྣམ་པར་སྨིན་པ་ལས་བྱུང་བའི་འོད་དེ་ནི་
ལྷམ་མེར་མ་ཡིན། ལྷན་ནེར་མ་ཡིན། ལྷང་ངེར་མ་ཡིན་གྱི་དེ་བཞིན་གཤེགས་པའི་
འོད་འབའ་ཞིག་རབ་ཅེས་བྱའོ། །ཞེས་སོགས་ཀྱི་མདོ་ལས་འཕྲོས་པའི་ཕྱིར། འདིའི་
སྐབས་སུ་ཚིག་དོན་དང༌། མཐའ་དཔྱད་པ་གཉིས་ལས། དང་པོ་ནི། ཤེས་བྱ་ཆོས་
ཅན༑ དེ་བཞིན་གཤེགས་པའི་འོད་ཀྱིས་འདོད་གཟུགས་ཀྱི་ལྷའི་འོད་མོག་མོག་པོར་
མཛད་པ་ལ་དགོས་པ་ཡོད་དེ། འདོད་གཟུགས་ཀྱི་ལྷ་རྣམས་ཀྱི་ང་རྒྱལ་བཅོམ་ནས་
རྒྱུད་ལ་སེམས་བསྐྱེད་དང་། ལམ་ཤེས་སྐྱེ་རུང་བར་བྱ་བའི་ཕྱིར་དུ་ཡིན་པའི་ཕྱིར།

ད་ལམ་ཤེས་ཀྱི་ཡན་ལག་
ལམ་ཤེས་སྐྱེ་བའི་རྟེན་གྱི་ཡུལ་ངེས་པ་ཡིན་ཏེ། ལམ་གསུམ་རྫོགས་པར་བསྒོམ་པའི་
ལམ་ལ་མཁས་པ་ལ་ནི་དེའི་སྔོན་དུ་རིགས་ཅན་གསུམ་ཀའི་དོན་དུ་སངས་རྒྱས་ཐོབ་
འདོད་ཀྱི་རྟེན་ངེས་པར་དགོས་པའི་ཕྱིར། བྱང་ཆུབ་སེམས་དཔར་མ་ཟད་སེམས་ཅན་
ཐམས་ཅད་ཀྱི་རྒྱུད་ལ་ལམ་ཤེས་སྐྱེ་རུང་བ་ཡིན་ཏེ། དེ་ཐམས་ཅད་ཀྱི་རྒྱུད་ལ་སངས་
རྒྱས་ཀྱི་རིགས་ཀྱིས་ཁྱབ་པའི་ཕྱིར། ལམ་ཤེས་ཆོས་ཅན། ཉན་རང་གི་ལམ་ལས་
རང་བཞིན་གྱི་སྒོ་ནས་ཁྱད་པར་དུ་འཕགས་ཏེ། ཉོན་མོངས་གཙོ་བོར་མི་སྤོང་བར་དེ་
གཞན་དོན་སྒྲུབ་པའི་ཡན་ལག་ཏུ་བསྒྱུར་བར་བྱེད་ནུས་པའི་རང་བཞིན་ཅན་ཡིན་པའི་
ཕྱིར༑ ཤེས་བྱ་ཆོས་ཅན། ཉན་རང་གི་ལམ་ལས་ལམ་ཤེས་དེ་ཡི་བྱེད་ལས་ཀྱང་
ཁྱད་པར་དུ་འཕགས་ཏེ། དེ་དུས་མ་ཡིན་པར་ཡང་དག་མཐའ་མངོན་དུ་མི་བྱེད་ཅིང༌།
སེམས་ཅན་མཐའ་ཡས་པ་སྨིན་ཅིང་གྲོལ་བར་བྱེད་ནུས་པའི་བྱེད་ལས་ཅན་ཡིན་པའི་
ཕྱིར༔ མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག ། ལམ་ཤེས་ཀྱི་ཡན་
ལག་ཡིན་ན་ལམ་ཤེས་ཡིན་པས་ཁྱབ་ཟེར་ན། སེམས་ཅན་ཐམས་ཅད་ཀྱི་རྒྱུད་ལ་རང་
བཞིན་གནས་རིགས་ཀྱིས་ཁྱབ་པ་ཆོས་ཅན། དེར་ཐལ། དེའི་ཕྱིར། དེར་ཐལ།
ཁྱབ་པ་དང་ཞེས་པའི་རྩ་འགྲེལ་གྱིས་དེ་ལམ་ཤེས་གྱི་ཡན་ལག་ཏུ་བསྟན་པའི་ཕྱིར །
འདོད་མི་ནུས་ཏེ། འདུས་མ་བྱས་ཡིན་པའི་ཕྱིར། ཁ་ཅིག་ན་རེ། དེ་སྐབས་འདིར་
དངོས་སུ་བསྟན་པའི་ལམ་ཤེས་ཀྱི་ཡན་ལག་ཡིན་ཟེར་ན། དེ་ཆོས་ཅན། སེམས་
དཔའི་ཡོན་ཏན་ཡིན་པར་ཐལ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་ཡན་
ལག་ཡིན་པའི་ཕྱིར། འདོད་མི་ནུས་སོ། །ཁ་ཅིག །གེགས་མངོན་པའི་ང་རྒྱལ་
མངོན་འགྱུར་བ་དང་བྲལ་བ་དེ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་
ཡན་ལག་ཡིན་ཟེར་ན། དེ་ཆོས་ཅན། ཁྱོད་སྐབས་འདིར་དངོས་སུ་བསྟན་པའི་ལམ་

༢
 སྤྱི་མཐའ་ཟུང་འབྲེལ་སྐབས་གཉིས་པ།
ཤེས་ཀྱི་ཡན་ལག་མིན་པར་ཐལ། ཁྱོད་རྒྱུད་ལ་ལྡན་པའི་ཐེག་དམན་པ་ཡོད་པའི་ཕྱིར།
དེར་ཐལ། ང་རྒྱལ་སྤངས་པའི་ཐེག་དམན་དགྲ་བཅོམ་པ་ཡོད་པའི་ཕྱིར། མ་གྲུབ་ན།
ང་རྒྱལ་ཆོས་ཅན། ཁྱོད་སྤངས་པའི་ཐེག་དམན་དགྲ་བཅོམ་ཡོད་པར་ཐལ། ཁྱོད་ཉོན་
སྒྲིབ་ཡིན་པའི་ཕྱིར། དེ་ལ་ཁོ་ན་རེ། བྱང་འཕགས་ཀྱི་རྒྱུད་ཀྱི་ཉོན་མོངས་ཆོས་ཅན།
ཁྱོད་སྤངས་པའི་ཐེག་དམན་དགྲ་བཅོམ་ཡོད་པར་ཐལ། ཁྱོད་ཉོན་མོངས་ཡིན་པའི་
ཕྱིར༔ ཟེར་ན། རྩོད་གཞི་ལ་བརྟག་གོ། འདོད་མི་ནུས་ཏེ། བྱང་འཕགས་ཀྱི་རྒྱུད་
ཀྱི་ཉོན་མོངས་སྤངས་པའི་དམན་པའི་ཡེ་ཤེས་མེད་པའི་ཕྱིར། དེར་ཐལ། དེའི་རྒྱུད་
ཀྱི་ཉོན་མོངས་སྤང་པའི་ཡེ་ཤེས་ཡིན་ན། བྱང་སེམས་ཀྱི་ཡེ་ཤེས་ཡིན་དགོས་པའི་
ཕྱིར༑ ཟེར་ན། སེམས་ཅན་གྱི་རྒྱུད་ཀྱི་སྒྲིབ་པ་ཆོས་ཅན། ཁྱོད་སྤངས་པའི་སངས་
རྒྱས་ཡོད་པར་ཐལ། ཁྱོད་སྒྲིབ་པ་ཡིན་པའི་ཕྱིར། འཁོར་གསུམ། སྐྱོན་ཅན་ནོ་ཞེ་
ན༑ ཅིག་ཤོས་ལ་ཡང་མཚུངས་སོ། །འདོད་མི་ནུས་ཏེ། སེམས་ཅན་གྱི་རྒྱུད་ཀྱི་མི་
གནས་པའི་མྱང་འདས་མེད་པའི་ཕྱིར་དང་། དེའི་རྒྱུད་ཀྱི་སྟོང་ཉིད་རྟོགས་པའི་རྣམ་
མཁྱེན་མེད་པའི་ཕྱིར། འོན་ཀྱང་དཔྱད་པར་བྱའོ། ། ཁ་ཅིག ། ལམ་ཤེས་ཀྱི་ཡན་
ལག་ཡིན་ན། ལམ་ཤེས་ཀྱི་རྒྱུ་ཡིན་པས་ཁྱབ་ཟེར་ན། ཐེག་ཆེན་སེམས་བསྐྱེད་ཆོས་
ཅན༑ དེར་ཐལ། དེའི་ཕྱིར། དེར་ཐལ། ལམ་ཤེས་རྫོགས་བྱེད་དུ་གྱུར་པའི་ཐེག་
ཆེན་གྱི་ཡོན་ཏན་ཡིན་པའི་ཕྱིར། འདོད་མི་ནུས་སོ། ། ཁ་ཅིག ། ལམ་ཤེས་རྫོགས་
བྱེད་ཀྱི་ཐབས་སུ་གྱུར་པའི་ཐེག་ཆེན་གྱི་ཡོན་ཏན་ཡིན་ན། སྐབས་འདིར་དངོས་སུ་
བསྟན་པའི་ལམ་ཤེས་ཀྱི་ཡན་ལག་ཡིན་པས་ཁྱབ་ཟེར་ན། སངས་རྒྱས་འཕགས་པའི་
རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན། དེར་ཐལ། དེའི་ཕྱིར། དེར་ཐལ།
སངས་རྒྱས་འཕགས་པའི་རྒྱུད་ཀྱི་ལམ་ཤེས་ཀྱི་ཡན་ལག་ཡིན་པའི་ཕྱིར། ཁ་ཅིག།

1:| ལམ་ཤེས་ཀྱི་ཡན་ལག །
ལམ་ཤེས་ཀྱི་ཡན་ལག་ཡིན་ན། ལམ་ཤེས་དང་ཐ་དད་ཡིན་པས་ཁྱབ་ཟེར་ན། ལམ་
ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། འཕགས་ལམ་འཕགས་ལམ་
གྱི་ཡན་ལག་ཡིན་པའི་ཕྱིར།། ༈ གཉིས་པ་རང་ལུགས་ལ། ལམ་ཤེས་རྫོགས་
བྱེད་ཀྱི་ཁྱད་པར་དུ་གྱུར་པའི་སེམས་དཔའི་ཡོན་ཏན། སྐབས་འདིར་དངོས་སུ་བསྟན་
པའི་ལམ་ཤེས་ཀྱི་ཡན་ལག་གི་མཚན་ཉིད། དེ་ལ་དེར་གྱུར་པའི་གེགས་མངོན་པའི་
ང་རྒྱལ་མངོན་འགྱུར་པ་དང་བྲལ་བ། བྱང་ཆུབ་ཏུ སེམས་བསྐྱེད་པ། ལམ་ཤེས་
བསྒོམ་པའི་རྟེན་རང་བཞིན་གནས་རིགས་ཀྱིས་ཁྱབ་པ། ཉོན་མོངས་གཙོ་བོར་མི་སྤོང་
བའི་རང་བཞིན། སེམས་ཅན་སྨིན་ཅིང་གྲོལ་བར་བྱེད་པའི་བྱེད་ལས་དང་ལྔ་ཡོད།
༈ གསུམ་པ་རྩོད་པ་སློང་བ་ལ། ཁ་ཅིག ། ལམ་ཤེས་ཀྱི་ཡན་ལག་ཡིན་ན།
ལམ་ཤེས་ཡིན་དགོས་པར་ཐལ། འཕགས་ལམ་གྱི་ཡན་ལག་ཡིན་ན། འཕགས་
ལམ་ཡིན་དགོས་པའི་ཕྱིར། ཟེར་ན། མ་ཁྱབ། ཁ་ཅིག །ཉན་ཐོས་དགྲ་བཅོམ་
པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་ཐེག་ཆེན་སེམས་
བསྐྱེད་ཆོས་ཅན། སྐབས་འདིར་དངོས་སུ་བསྟན་པའི་ལམ་ཤེས་ཀྱི་ཡན་ལག་ཡིན་
པར་ཐལ། ལམ་ཤེས་རྫོགས་བྱེད་ཀྱི་ཁྱད་པར་དུ་གྱུར་པའི་སེམས་དཔའི་ཡོན་ཏན་
ཡིན་པའི་ཕྱིར། འདོད་ན། སྐབས་འདིར་དངོས་བསྟན་བསྟན་བྱའི་གཙོ་བོ་ཡིན་པར་
ཐལ༑ འདོད་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། དམན་ལམ་སྔོན་
དུ་སོང་བའི་སེམས་དཔའི་ཡོན་ཏན་ཡིན་པའི་ཕྱིར། ཁ་ཅིག ། ལམ་ཤེས་ཆོས་ཅན།
ལམ་ཤེས་ཀྱི་ཡན་ལག་མ་ཡིན་པར་ཐལ། ལམ་ཤེས་དང་ཐ་མི་དད་ཡིན་པའི་ཕྱིར།
ཁྱབ་སྟེ། སྐྱེས་བུའི་ཡན་ལག་ཡིན་ན། སྐྱེས་བུ་དང་ཐ་དད་ཡིན་དགོས་པའི་ཕྱིར།
ཟེར་ན། མ་ཁྱབ་སྙམ། ཁ་ཅིག །གེགས་མངོན་པའི་ང་རྒྱལ་མངོན་འགྱུར་བ་དང་

སྤྱི་མཐའ་ཟུང་འབྲེལ་སྐབས་གཉིས་པ།
བྲལ་བ་དེ། 
སྐབས་འདིར་དངོས་སུ་བསྟན་པའི་ལམ་ཤེས་ཀྱི་ཡན་ལག་ཡིན་པར་ཐལ
སྐབས་འདིར་དངོས་སུ་བསྟན་པའི་ལམ་ཤེས་ཀྱི་ཡན་ལག་དེ་ལ་དེར་གྱུར་པའི་གེགས་
མངོན་པའི་ང་རྒྱལ་མངོན་འགྱུར་བ་དང་བྲལ་བ་སོགས་ལྔ་ཡོད་པའི་ཕྱིར
། ཟེར་ན།
མ་ཁྱབ་བོ།། དེ་བས་མང་བ ་ ་ ་ ་
༈ ཐེག་གསུམ་རྣམ་གཞག་པ ་ན་
༈ འདིར་ཐེག་པ་གསུམ་གྱི་རྣམ་གཞག་བཤད་པ་ནི། འགྲེལ་བ་ལས། ཐེག་པ་
གསུམ་རྣམ་པར་གཞག་པ་ནི་དགོངས་པ་ཅན་ཡིན་གྱི། མཚན་ཉིད་པ་ནི་མ་ཡིན་ནོ་
ཞེས་ལུང་ལས་འབྱུང་བས་སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཀྱི་མཐར་ཐུག་པ་ཅན་ཡིན་ཏེ། ཞེས་པ་ནས། ལམ་ཤེས་པ་ཉིད་བསྒོམ་པར་བྱ་
བས་ཁྱབ་པ་ཡིན་ནོ། །ཞེས་གསུངས། འདིའི་སྐབས་སུ་མཐའ་དཔྱད་པ་ལ་གསུམ་
ལས༑ དང་པོ་ལ། ཁ་ཅིག །ཉན་ཐོས་སྡེ་པ་ཡིན་ན། མཐར་ཐུག་ཐེག་པ་གསུམ་
དུ་གྲུབ་པར་འདོད་པས་ཁྱབ་ཟེར་ན། ཉན་ཐོས་བར་འདའ་བ་ཆོས་ཅན། དེར་ཐལ།
དེའི་ཕྱིར། འདོད་ན། དེས་མཐར་ཐུག་ཐེག་ཆེན་གྱི་ཐེག་པ་འདོད་པར་ཐལ། འདོད་
པ་དེའི་ཕྱིར། འདོད་མི་ནུས་ཏེ། དེས་ཐེག་ཆེན་གྱི་བཀའ་མི་འདོད་པའི་ཕྱིར། ཁ་
ཅིག ༑ཐེག་ཆེན་པ་ཡིན་ན། 
མཐར་ཐུག་ཐེག་པ་གཅིག་ཏུ་གྲུབ་པར་འདོད་པས་ཁྱབ་
ཟེར་ན། སློབ་དཔོན་དབྱིག་གཉེན་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། མཐར་ཐུག་ཐེག་པ་གསུམ་དུ་གྲུབ་པར་འདོད་པའི་ཕྱིར། ཁ་ཅིག །སེམས་
ཙམ་པ་ཡིན་ན། 
མཐར་ཐུག་ཐེག་པ་གསུམ་དུ་གྲུབ་པར་འདོད་པས་ཁྱབ་ཟེར་ན།

ཐེག་གསུམ་རྣམ་གཞག་
རིགས་པའི་རྗེས་འབྲང་གི་སེམས་ཙམ་པ་ཆོས་ཅན། དེར་ཐལ། དེའི་ཕྱིར། འདོད་
ན༑ མི་འཐད་པར་ཐལ། མཐར་ཐུག་ཐེག་པ་གཅིག་ཏུ་གྲུབ་པར་འདོད་པའི་ཕྱིར།
དེར་ཐལ། སེམས་ཅན་ཐམས་ཅད་འཚང་རྒྱ་བར་འདོད་པའི་ཕྱིར། དེར་ཐལ།
དེས་གཉེན་པོས་སྤང་དུ་མི་རུང་བའི་སྒྲིབ་པ་མེད་པར་འདོད་པའི་ཕྱིར། དེར་ཐལ།
རྣམ་འགྲེལ་ལས། རྒྱ་ཡོད་ཕྱིར་ན་རྒྱུ་ཡི་ནི། ། གཉེན་པོ་བསྒོམ་པས་ཟད་ཕྱིར་རོ།།
ཞེས་གསུངས་པའི་ཕྱིར། ཁ་ཅིག ། ལུང་གི་རྗེས་འབྲང་གི་སེམས་ཙམ་པས་ཐེག་
དམན་དགྲ་བཅོམ་པ་ཐེག་ཆེན་ལམ་དུ་འཇུག་པ་མི་སྲིད་པར་འདོད་ཟེར་ན། དེ་མི་
འཐད་པར་ཐལ། དེས་ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོམ་པ་
ཐེག་ཆེན་ལམ་དུ་འཇུག་པར་མི་འདོད་ཀྱང་། ཡོངས་སུ་འགྱུར་བ་པོའི་ལྷག་བཅས་
མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཐེག་ཆེན་ལམ་དུ་འཇུག་པར་འདོད་
པའི་ཕྱིར། དང་པོ་དེར་ཐལ། དེས་ཐེག་དམན་གྱི་ལྷག་མེད་མྱང་འདས་ཀྱི་ཚེ་རིགས་
པ་རྒྱུན་ཆད་དུ་འདོད་པའི་ཕྱིར། དེར་ཐལ། བསྡུ་བ་ལས། མཚན་མ་དང་གནས་
ངན་ལེན་ཐམས་ཅད་ནས་ཐམས་ཅད་དུ་རྒྱུན་ཆད་ཅིང་འགག་པའི་ཕྱིར་རོ། །ཞེས་
གསུངས་པའི་ཕྱིར། ཕྱི་མ་དེར་ཐལ། དགོངས་འགྲེལ་ལས། ཉན་ཐོས་བྱང་ཆུབ་
ཏུ་ཡོངས་སུ་འགྱུར་བ་གང་ཡིན་པ་དེ་ནི་ངས་རྣམ་གྲངས་ཀྱི་བྱང་ཆུབ་སེམས་དཔའ་
ཡིན་པར་བསྟན་ཏེ་འདི་ལྟར་དེ་ནི ་ཉོན་མོངས་པའི་སྒྲིབ་པ་ལས་རྣམ་པ ར་གྲོལ་ནས།
དེ་བཞིན་གཤེགས་པ་རྣམས་ཀྱིས་བསྐུལ་ན་ཤེས་བྱའི་སྒྲིབ་པ་ལས་སེམས་རྣམ་པར་
གྲོལ་བར་བྱེད་པའི་ཕྱིར་རོ། །ཞེས་གསུངས་པའི་ཕྱིར། ཁ་ཅིག །མཐར་ཐུག་པའི་
ཐེག་པ་གསུམ་གྲུབ་པར་འདོད་ན། མཐར་ཐུག་ཐེག་པ་གསུམ་དུ་གྲུབ་པར་འདོད་པས་
ཁྱབ་ཟེར་ན། སློབ་དཔོན་སེངྒེ་བཟང་པོ་ཆོས་ཅན། དེར་ཐལ། དེའི་ཕྱིར། དེར་

ཚs
 སྤྱི་མཐའ་ཟུང་འབྲེལ་སྐབས་གཉིས་པ།
ཐལ༑ མཐར་ཐུག་པའི་ཐེག་པ་གསུམ་ཡོད་པར་འདོད་པའི་གང་ཟག་ཡིན་པའི་ཕྱིར།
དེར་ཐལ། མཐར་ཐུག་པའི་ཐེག་པ་དུ་མ་ཡོད་པར་འདོད་པའི་གང་ཟག་ཡིན་པའི་ཕྱིར།
དེར་ཐལ། མཐར་ཐུག་པའི་རྣམ་མཁྱེན་དུ་མ་ཡོད་པར་འདོད་པའི་གང་ཟག་ཡིན་པའི་
ཕྱིར༑ འདོད་མི་ནུས་སོ། ། ཁ་ཅིག །མཐར་ཐུག་སངས་རྒྱས་ཀྱི་ཐེག་པ་གྲུབ་པར་
འདོད་ན། མཐར་ཐུག་ཐེག་ཆེན་གྱི་ཐེག་པ་གྲུབ་པར་འདོད་པས་ཁྱབ་ཟེར་ན། ཉན་
ཐོས་བྱེ་བྲག་སྨྲ་བ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེས་ཐེག་
ཆེན་གྱི་ཐེག་པ་ཁས་མི་ལེན་པའི་ཕྱིར། དེར་ཐལ། ཐེག་ཆེན་ཁས་མི་ལེན་པའི་ཕྱིར།
ཁ་ཅིག །སེམས་ཅན་ཐམས་ཅད་འཚང་རྒྱ་བར་ལྟ་ཞོག །འཚང་རྒྱ་རུང་ཙམ་དུ་ཡང་
སྒྲུབ་པར་མི་ནུས་ཏེ། སེམས་ཅན་ཐམས་ཅད་འཚང་རྒྱ་བའི་རྒྱུ་ཚོགས་གྲངས་མ་ཚང་
བའི་ཕྱིར། ཁྱབ་སྟེ། ནས་སྨྱུག་འབྱུང་རུང་དུ་སྒྲུབ་པ་ལ་དེའི་རྒྱུ་ཚོགས་གྲངས་ཚང་
བ་རྟགས་སུ་འགོད་དགོས་པའི་ཕྱིར། དེར་ཐལ། རྣམ་འགྲེལ་ལས། རྒྱུ་ཚོགས་པ་
ལས་འབྲས་སྐྱེ་བ། རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར།།
དེ་ནི་རང་བཞིན་ཡིན་པར་བརྗོད། །ཅེས་གསུངས་པའི་ཕྱིར། ཟེར་ན། འོན་དགུན་
དུས་ཀྱི་ཞིང་ཆོས་ཅན། ནས་སྨྱུག་འབྱུང་བའི་རྒྱུ་ཚོགས་གྲངས་ཚང་བར་ཐལ། ནས་
མྱུག་འབྱུང་རུང་ཡིན་པའི་ཕྱིར། ཁྱབ་པ་ཁས། དེར་ཐལ། དཔྱིད་དུས་སུ་བབ་པ་ན་
དེ་ལ་ནས་ཀྱི་མྱུ་གུ་འབྱུང་བའི་ཕྱིར། འདོད་མི་ནུས་ཏེ། དེ་ལ་དྲོད་སོགས་ཀྱི་རྐྱེན་
ཁྱད་པར་ཅན་མ་ཚང་བའི་ཕྱིར། འདིར་ཞིང་དེ་ལ་དྲོད་སོགས་ཀྱི་རྐྱེན་མ་ཚང་གསུང་
བ་ནི་དོན་དུ་མི་འགལ་ཡང་། རེ་ཞིག་དེ་མི་འཐད་པར་ཐལ། དེ་ལ་དྲོད་སོགས་ཚང་
བའི་ཕྱིར། དེར་ཐལ། དགུན་དུས་སུ་ཞིང་ལ་ཆུ་ལུད་དྲོད་སོགས་སྲིད་པའི་ཕྱིར། །
དེར་ཐལ། དེ་ལ་ཉི་མའི་འོད་ཀྱིས་དྲོ་བར་བྱས་པ་སོགས་སྲིད་པའི་ཕྱིར། ཞེས་སྒྲུབ་

ཐེག་གསུམ་རྣམ་གཞག །
རྒྱ་ཞིག་ཀྱང་མཆིས་ལ། ཡང་ན། རྒྱུ་ཚོགས་གྲངས་མ་ཚང་ཡང་ཚང་བ་སྲིད་ཅེས་
བྱའོ༑ ༑ ཁ་ཅིག །འཚང་རྒྱ་བའི་དོན་ནི། འཚང་རྒྱ་བའི་རྒྱུ་ཚོགས་ཚང་བ་ལ་
འཇོག་ཟེར་ན། ཉན་ཐོས་དགྲ་བཅོམ་པ་ཆོས་ཅན། འཚང་རྒྱ་བའི་རྒྱུ་ཚོགས་ཚང་
བར་ཐལ། འཚང་རྒྱ་བའི་ཕྱིར། དེར་ཐལ། སེམས་ཅན་ཡིན་པའི་ཕྱིར། འདོད་
ན༑ བྱང་ཆུབ་ཏུ་སེམས་བསྐྱེད་པར་ཐལ། འདོད་པ་དེའི་ཕྱིར། ཁ་ཅིག །སེམས་
ཅན་ཐམས་ཅད་འཚང་རྒྱ་ཡང་འཚང་རྒྱ་ངེས་མ་ཡིན་ཏེ། དེ་འཚང་རྒྱ་བ་ལ་གེགས་
སྲིད་པའི་ཕྱིར། དེར་ཐལ། རྣམ་འགྲེལ་ལས། མ་ངེས་པ་ནི་ཉིད་ཡིན་ཏེ །
གེགས་བྱེད་པ་ནི་སྲིད་ཕྱིར་རོ། །ཞེས་གསུངས་པའི་ཕྱིར། ཟེར་ན། སེམས་ཅན་
ཐམས་ཅད་འཚང་རྒྱ་ངེས་ཡིན་པར་ཐལ། སེམས་ཅན་ཐམས་ཅད་འཚང་རྒྱ་བར་ངེས་
པའི་ཕྱིར། དེར་ཐལ། སེམས་ཅན་ཐམས་ཅད་འཚང་རྒྱ་བར་ཚད་མས་ངེས་པའི་
ཕྱིར༑ དེར་ཐལ། སེམས་ཅན་ཐམས་ཅད་འཚང་རྒྱ་བའི་ཕྱིར། མ་ཁྱབ་ན། ཁྱོད་
ཀྱིས་སེམས་ཅན་ཐམས་ཅད་འཚང་རྒྱ་བར་དམ་བཅས་པའི་དམ་བཅའ་དེ་ཚད་མའི་
སྟོབས་ལས་འོངས་པ་མ་ཡིན་པར་ཐལ། ཁྱོད་ཀྱིས་སེམས་ཅན་ཐམས་ཅད་འཚང་རྒྱ་
བར་དམ་བཅས་པ་གང་ཞིག ། སེམས་ཅན་ཐམས་ཅད་འཚང་རྒྱ་བར་མ་ངེས་པའི་ཕྱིར།
རྟགས་ཁས། གཞན་ཡང་། མདུན་གྱི་སྐྱེས་བུ་ཡོད་ངེས་མ་ཡིན་པར་ཐལ། དེ་
ཡོད་པ་ལ་གེགས་སྲིད་པའི་ཕྱིར། དེར་ཐལ། དེ་འཇོམས་བྱེད་ཀྱི་འཆི་བ་སོགས་
ཡོད་པའི་ཕྱིར། གཞན་ཡང༌། བྱང་སེམས་འཕགས་པ་འཚང་རྒྱ་ངེས་མ་ཡིན་པར་
ཐལ༑ དེ་འཚང་རྒྱ་བ་ལ་གེགས་སྲིད་པའི་ཕྱིར། དེར་ཐལ། དེ་ལ་ཤེས་སྒྲིབ་ཀྱི་
གེགས་དང་བཅས་པའི་ཕྱིར། འདོད་མི་ནུས་སོ། ། ཁ་ཅིག །སེམས་ཅན་སེམས་
ཅན་སངས་རྒྱས་པའི་དུས་སུ་སངས་རྒྱས་ཀྱང་། སེམས་ཅན་སངས་རྒྱས་པའི་དུས་

སྤྱི་མཐའ་ཟུང་འབྲེལ་སྐབས་གཉིས་པ།
སུ་སེམས་ཅན་སངས་མ་རྒྱས་ཏེ། སེམས་ཅན་སངས་རྒྱས་པའི་དུས་སུ་སེམས་ཅན་
མེད་པའི་ཕྱིར། ཟེར་ན། འོ་ན། སེམས་ཅན་སེམས་ཅན་སངས་རྒྱས་པའི་དུས་སུ་
ཡོད་པར་ཐལ། སེམས་ཅན་སེམས་ཅན་སངས་རྒྱས་པའི་དུས་སུ་སངས་རྒྱས་པ་གང་
ཞིག། ༑ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། སེམས་ཅན་ཆོས་ཅན།
ཁྱོད་རང་ཉིད་སངས་རྒྱས་པའི་དུས་སུ་མེད་པར་ཐལ། ཁྱོད་སེམས་ཅན་ཡིན་པའི་
ཕྱིར ༑ ཁྱབ་སྟེ། ཚེ་འདིའི་སྐྱེས་བུ་སྐྱེ་བ་ཕྱི་མར་མེད་པའི་ཕྱིར། མ་གྲུབ་ན། ཚེ་
འདིའི་སྐྱེས་བུ་མ་ཤི་བར་ཕྱི་མར་སྐྱེ་བར་ཐལ་ལོ། ། གཞན་ཡང༌། སེམས་ཅན་
སངས་རྒྱས་པའི་དུས་སུ་སེམས་ཅན་སངས་རྒྱས་པར་ཐལ། སེམས་ཅན་མེད་པའི་
དུས་སུ་སེམས་ཅན་མེད་པའི་ཕྱིར། དེར་ཐལ། སེམས་ཅན་ཞིག་པའི་དུས་སུ་སེམས་
ཅན་ཞིག་པའི་ཕྱིར། དེར་ཐལ། དངོས་པོ་ཞིག་པའི་དུས་སུ་དངོས་པོ་ཞིག་པའི་ཕྱིར།
མ་གྲུབ་ན། དངོས་པོ་ཞིག་པའི་ཚེ་དེ་མ་ཞིག་པར་འདོད་རིགས་པར་ཐལ། དངོས་པོ་
ཞིག་པའི་དུས་སྲིད་པ་གང་ཞིག །དངོས་པོ་ཞིག་པའི་ཚེ་དངོས་པོ་ཞིག་པ་མ་ཡིན་པའི་
ཕྱིར༑ ཕྱི་མ་ཁས། དང་པོ་མ་གྲུབ་ན། དངོས་པོ་ཆོས་ཅན། ཁྱོད་ཞིག་པའི་དུས་
སྲིད་པར་ཐལ། ཁྱོད་འདུས་བྱས་ཡིན་པའི་ཕྱིར། འདོད་ན། དངོས་པོ་མེད་པའི་
དུས་སུ་དེ་ཡོད་པར་ཐལ་ལོ། ། ཁ་ཅིག ། སེམས་ཅན་སངས་རྒྱས་པའི་ཚེ་སེམས་
ཅན་སངས་རྒྱས་ཀྱང༌། དེའི་ཚེ་དེ་སངས་རྒྱས་འཕགས་པ་མ་ཡིན་ཏེ། དེའི་དུས་སུ་
སངས་རྒྱས་འཕགས་པ་ཡིན་ན། དེའི་ཚེ་གང་ཟག་ཡིན་དགོས། དེ་ཡིན་ན། དེའི་
ཚེ་ཡོད་དགོས་པའི་ཕྱིར། ཟེར་ན། དེ་མི་འཐད་པར་ཐལ། སེམས་ཅན་སངས་
རྒྱས་པའི་དུས་སུ་དེ་སངས་རྒྱས་འཕགས་པར་གྱུར་ཟིན་པའི་ཕྱིར། དེར་ཐལ།།
སེམས་ཅན་སངས་རྒྱས་འཕགས་པར་གྱུར་པའི་དུས་སྲི ད་པའི་ཕྱིར། དེར་ཐལ།།

1:|: ཐེག་གསུམ་རྣམ་གཞག་
སངས་རྒྱས་འཕགས་པ་དེ་སེམས་ཅན་དུ་གྱུར་མྱོང་བའི་ཕྱིར། མ་གྲུབ་ན། སངས་
རྒྱས་འཕགས་པ་ཆོས་ཅན། སེམས་ཅན་དུ་གྱུར་མྱོང་བར་ཐལ། སངས་རྒྱས་
འཕགས་པ་ཡིན་པའི་ཕྱིར། གཞན་ཡང་། ཁྱོད་ཀྱི་དེ་མི་འཐད་པར་ཐལ། སྤྱིར་
སངས་རྒྱས་འཕགས་པ་ཡིན་ན། ཡོད་དགོས་ཀྱང༌། དུས་དེར་སངས་རྒྱས་
འཕགས་པ་ཡིན་ན་དུས་དེར་ཡོད་མི་དགོས་པའི་ཕྱིར། དེར་ཐལ། སྤྱིར་སྐྱེ་བཞིན་པ་
ཡིན་ན། ཡོད་དགོས་ཀྱང་། དུས་འགའ་ཞིག་གི་ཚེ་སྐྱེ་བཞིན་པ་ཡིན་ན། དུས་
དེར་ཡོད་མི་དགོས་པའི་ཕྱིར། མ་གྲུབ་ན། མྱུ་གུ་ཆོས་ཅན། རང་གི་ས་བོན་གྱི་
དུས་སུ་ཡོད་པར་ཐལ། དེའི་དུས་སུ་སྐྱེ་བཞིན་པ་ཡིན་པའི་ཕྱིར། འཁོར་གསུམ།
གཞན་ཡང་། བྱང་སེམས་ཚོགས་ལམ་པ་སངས་རྒྱས་འཕགས་པར་འགྱུར་བ་མི་
སྲིད་པར་ཐལ། དེ་དེར་འགྱུར་བའི་དུས་མི་སྲིད་པའི་ཕྱིར། དེར་ཐལ། དེ་དེར་གྱུར་
བའི་དུས་མི་སྲིད་པའི་ཕྱིར། དེར་ཐལ། བྱང་སེམས་ཚོགས་ལམ་པ་སངས་རྒྱས་
པའི་དུས་སུ་དེ་སངས་རྒྱས་འཕགས་པར་མ་གྱུར་པའི་ཕྱིར། དེར་ཐལ། དེ་སངས་
རྒྱས་པའི་དུས་སུ་དེ་སངས་རྒྱས་འཕགས་པ་མ་ཡིན་པའི་ཕྱིར། རྟགས་ཁས།
འདོད་ན། དེ་ཆོས་ཅན། ཁྱོད་སངས་རྒྱས་འཕགས་པར་འགྱུར་པའི་དུས་སྲིད་པར་
ཐལ༑ ཁྱོད་སེམས་ཅན་ཡིན་པའི་ཕྱིར། གཞན་ཡང་། བྱང་སེམས་ཚོགས་ལམ་པ་
སངས་རྒྱས་པའི་དུས་སུ་ཡོད་པར་ཐལ། དེ་སངས་རྒྱས་པའི་དུས་སུ་དེ་སངས་རྒྱས་
པའི་ཕྱིར། ཁྱབ་སྟེ། སངས་རྒྱས་ཡིན་ན། ཡོད་དགོས་པའི་ཕྱིར། ཟེར་ན།
མ་ཁྱབ། འོ་ན། ། སེམས་ཅན་སངས་རྒྱས་པའི་ཚེ་སངས་རྒྱས་འཕགས་པ་ཡིན་ཀྱང་
དེ་དེའི་ཚེ་ཡོད་མི་དགོས་པར་ཐལ། དམ་བཅའ་འཐད་པའི་ཕྱིར། འདོད་ན།
འགལ་ལོ། ། ཁ་ཅིག །འཁོར་བ་ལ་ཐོག་མའི་མཐའ་ཡོད་ཟེར་ན། དེ་མེད་པར་

སྤྱི་མཐའ་ཟུང་འབྲེལ་སྐབས་གཉིས་པ། །
ཐལ༑ རིག་པ་ལ་ཐོག་མའི་མཐའ་མེད་པའི་ཕྱིར། དེར་ཐལ། རིག་པ་ཡིན་ན།
རང་གི་ཉེར་ལེན་དུ་གྱུར་བའི་རིག་པ་སྔ་མ་ལས་བྱུང་བས་ཁྱབ་པའི་ཕྱིར། དེར་ཐལ།
རྣམ་འགྲེལ་ལས། རྣམ་ཤེས་མིན་པས་རྣམ་ཤེས་ཀྱི། །ཉེར་ལེན་མི་བྱེད་ཕྱིར་ཡང་
འགྲུབ༑ །ཅེས་གསུངས་པའི་ཕྱིར། གཞན་ཡང་། འཁོར་བ་ལ་ཐོག་མའི་མཐའ་
མེད་པར་ཐལ། ས་བོན་ལ་ཐོག་མའི་མཐའ་མེད་པའི་ཕྱིར། དེར་ཐལ། བཞི་བརྒྱ་པ་
ལས༑ ཇི་ལྟར་ས་བོན་མཐའ་མཐོང་ཞིང་། །དེ་ལ་ཐོག་མ་ཡོད་མིན་ཏེ། །ཞེས་
གསུངས་པའི་ཕྱིར། ཁ་ཅིག །འཁོར་བ་ལ་ཕྱི་མཐའ་མེད་ཟེར་ན། དེ་ཡོད་པར་
ཐལ༑ འཁོར་བའི་རྩ་བ་ལ་ཕྱི་མཐའ་ཡོད་པའི་ཕྱིར། དེར་ཐལ། འཁོར་བའི་རྩ་
བར་གྱུར་པའི་བདག་འཛིན་ལ་ཕྱི་མཐའ་ཡོད་པའི་ཕྱིར། དེར་ཐལ། དེ་འཇོམས་བྱེད་
ཀྱི་གཉེན་པོ་སྟོབས་ལྡན་ཡོད་པའི་ཕྱིར། ཁ་ཅིག །འཁོར་བའི་ཕྱི་མཐའ་ཡོད་ཀྱང་།
འཁོར་བའི་མཐའ་མེད་ཟེར་ན། དེ་མི་འཐད་པར་ཐལ། འཁོར་བ་ལ་ཕྱི་མཐའ་ཡོད་
པས་འཁོར་བའི་མཐའ་ཡོད་པའི་གོ་ཆོད་པའི་ཕྱིར། དེར་ཐལ། འཁོར་བའི་ཕྱི་
མཐའ་སྤངས་པས། འཁོར་བ་སྤང་བར་འཇོག་རིགས་པའི་ཕྱིར། ཁ་ཅིག །འཁོར་
བའི་སེམས་ཅན་གྱི་གྲངས་ལ་མཐའ་ཡོད་ཟེར་ན། དེ་མེད་པར་ཐལ། ནམ་མཁས་
གར་ཁྱབ་སེམས་གྱིས་ཁྱབ་པའི་ཕྱིར། དེར་ཐལ། མདོ་ལས་ནམ་མཁའི་མཐར་ཐུག་
གྱུར་པ་ཇི་ཙམ་པ། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཞེས་གསུངས་
པའི་ཕྱིར། ཁ་ཅིག །འཁོར་བའི་སེམས་ཅན་རྒྱུན་ཆད་པ་སྲིད་ཟེར་ན། དེ་མི་སྲིད་
པར་ཐལ། སེམས་ཅན་རྒྱུན་ཆད་པའི་དུས་མི་སྲིད་པའི་ཕྱིར། དེར་ཐལ། སེམས་
ཅན་སངས་རྒྱས་པའི་སངས་རྒྱས་འཕགས་པ་དེ་སེམས་ཅན་གྱི་རྒྱན་ཡིན་པའི་ཕྱིར།
དེར་ཐལ། དེ་དེའི་ཕྱི་རྒྱུན་ཡིན་པའི་ཕྱིར། ཁ་ཅིག །ཐེག་དམན་དགྲ་བཅོམ་པ་ཐེག་

ཐེག་གསུམ་རྣམ་གཞག
ཆེན་ལམ་དུ་འཇུག་པའི་ཚེ་ས་བརྒྱད་པ་ནས་འཇུག་ཟེར་ན། དེ་མི་འཐད་པར་ཐལ།
དེ་ཐེག་ཆེན་ལམ་དུ་འཇུག་པ་དེའི་ཚེ་ཐེག་ཆེན་ཚོགས་ལམ་ནས་འ ཇུག་དགོས་པའི་
ཕྱིར༑ དེར་ཐལ། ཐེག་ཆེན་སེམས་བསྐྱེད་རྒྱུད་ལ་སྐྱེས་པ་དང་ཐེག་ཆེན་ལམ་དུ་
ཞུགས་པ་དུས་མཉམ་པའི་ཕྱིར། དེར་ཐལ། ཐེག་ཆེན་སེམས་བསྐྱེད་དེ་ཐེག་ཆེན་
ལམ་གྱི་འཇུག་སྒོ་ཡིན་པའི་ཕྱིར། ཁ་ཅིག །རྣམ་བཤད་ལས། ཉན་རང་དགྲ་
བཅོམ་པ་ཐེག་ཆེན་ལམ་དུ་འཇུག་པའི་ཚེ་ས་བདུན་པ་མན་ཆད་ནས་འཇུག་པར་འདོད་
པའི་ཕྱོགས་སྔ་སྨྲ་བ་པོ་ཡོད་པར་གསུངས་པའི་དོན། ས་བདུན་པ་ཁོ་ན་ནས་འཇུག་
པར་འདོད་པ་ལ་བྱེད་ཟེར་ན། དེ་མི་འཐད་པར་ཐལ། དེའི་དོན་ས་བརྒྱད་པ་ནས་ཀྱང་
འཇུག་པར་འདོད་པའི་དོན་དུ་བྱེད་དགོས་པའི་ཕྱིར། དེར་ཐལ། དེ་ལྟར་དགོངས་
འགྲེལ་གྱི་འགྲེལ་ཆེན་རྒྱ་ནག་མ་ལས་བཤད་པར་གསེར་ཕྲེང་ལས་གསུངས་པའི་ཕྱིར།།
དེར་ཐལ། གསེར་ཕྲེང་ལས། ས་བརྒྱད་པ་ནས་འཇུག་པར་བཤད་ཀྱང་ཚོགས་ལམ་
ནས་འཇུག་པ་འཐད། ཅེས་གསུངས་པའི་ཕྱིར། དེ་ལ་ཁོ་ན་རེ། ཉན་རང་དགྲ་
བཅོམ་པ་ཐེག་ཆེན་ལམ་དུ་འཇུག་པའི་ཚེ་ས་བདུན་པ་ནས་འཇུག་གོ་ཟེར་ན། དེ་
ཡང་མི་འཐད་པར་ཐལ། དེ་ལྟར་ན། དམན་ལམ་སྔོན་དུ་མ་སོང་བའི་བྱང་ཆུབ་
སེམས་དཔའ་དབང་རྣོན་ལས། དམན་ལམ་སྔོན་སོང་གི་བྱང་སེམས་རྣམས་འཚང་རྒྱ་
བར་མྱུར་བར་འདོད་དགོས་པའི་སྐྱོན་ཡོད་པའི་ཕྱིར། དེར་ཐལ། ཉན་ཐོས་ཀྱི་བྱང་
ཆུབ་མྱུར་ན་ཚེ་གསུམ་ལ་ཐོབ་ནུས། ཐེག་ཆེན་གྱི་རིགས་ཅན་དབང་པོ་རྣོན་པོ་འཚང་
རྒྱ་བ་ལ་ཡང་གྲངས་མེད་གསུམ་དུ་ཚོགས་གསོག་པར་བྱེད་དགོས་པ་གང་ཞིག།
ཁྱོད་ལྟར་ན། ཉན་རང་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་དེས་
གྲངས་མེད་གསུམ་དུ་ཚོགས་མ་བསགས་པར་འཚང་རྒྱ་བར་འགྱུར་བའི་ཕྱིར། ཕྱི་མ་

༤༢
ཎ༢ སྤྱི་མཐའ་ཟུང་འབྲེལ་སྐབས་གཉིས་པ།
དེར་ཐལ། ཐེག་དམན་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་དེས་
གྲངས་མེད་དང་བར་གཉིས་ཀྱི་ཚོགས་མ་བསགས་པར་སངས་རྒྱས་པའི་ཕྱིར། དེར་
ཐལ༑ གྲངས་མེད་གསུམ་གྱི་ཚོགས་གསོག་ཚུལ་ནི། ཚོགས་སྦྱོར་གྱི་སྐབས་སུ་
གྲངས་མེད་དང་པོ་དང༌། མ་དག་ས་བདུན་གྱི་སྐབས་སུ་གྲངས་མེད་གཉིས་པ་དང་།
དག་པ་ས་གསུམ་དུ་གྲངས་མེད་གསུམ་པའི་ཚོགས་གསོག་དགོས་པ་གང་ཞིག །ཐེག་
དམན་དགྲ་བཅོམ་གྱིས་གྲངས་མེད་དང་པོ་དང་བར་པའི་ངོས་སྐལ་གྱི་ཚོགས་མ་
བསགས་པར་ས་བདུན་པ་དང་བརྒྱད་པ་གང་རུང་ནས་ཐེག་ཆེན་ལམ་དུ་འཇུག་པའི་
ཕྱིར༑ ཕྱི་མ་དེར་ཐལ། དེ་ས་བདུན་པ་ནས་ཐེག་ཆེན་ལམ་དུ་གསར་དུ་འཇུག་པ་
གང་ཞིག །དེའི་སྔོན་དུ་ཐེག་དམན་ལམ་གྱི་གནས་སྐབས་སུ་གྲངས་མེད་དང་བར་
གཉིས་ཀྱི་ཚོགས་མ་བསགས་པའི་ཕྱིར། དང་པོ་ཁས། ཕྱི་མ་དེར་ཐལ། གྲངས་
མེད་དང་པོའི་ཚོགས་ཀྱི་འགོ་ཐེག་ཆེན་ཚོགས་ལམ་ནས་རྩོམ་པར་འཇོག་པའི་ཕྱིར།
ཁོ་ན་རེ། ཐེག་དམན་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་དེ།
འཚང་རྒྱ་བ་ནི་དམན་ལམ་སྔོན་དུ་མ་སོང་བའི་བྱང་སེམས་ལས་མྱུར་བས་སྐྱོན་མེད་ཅེ་
ན༑ དེ་མི་འཐད་པར་ཐལ། དེ་དང་དམན་ལམ་སྔོན་དུ་སོང་མ་སོང་གི་བྱང་སེམས་
གཉིས་རྫོགས་བྱང་མངོན་དུ་བྱེད་པ་ལ་དམན་ལམ་སྔོན་དུ་མ་སོང་བ་དེ་མྱུར་ལ་ཅིག་
ཤོས་བུལ་བའི་ཕྱིར། དེར་ཐལ། མདོ་སྡེ་རྒྱན་ལས། མྱ་ངན་འདས་ལ་མངོན་
དགའི་ཕྱིར། །རྟོགས་པ་བུལ་བ་ཉིད་དུ་འདོད། །ཅེས་གསུངས་པའི་ཕྱིར། ཁ་ཅིག།
ཐེག་དམན་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་དེ།
ཐེག་ཆེན་སོ་སྐྱེ་མ་ཡིན་ཟེར་ན། དེ་ཡིན་པར་ཐལ། ཐེག་ཆེན་ཚོགས་ལམ་པ་དང་
ཐེག་ཆེན་སྦྱོར་ལམ་པ་གང་རུང་ཡིན་པའི་ཕྱིར། ཁྱབ་སྟེ། ཐེག་ཆེན་གྱི་འཕགས་

ར༣
ཐེག་གསུམ་རྣམ་གཞག
ལམ་ཐོབ་པ་དང་ཐེག་ཆེན་གྱི་མཐོང་ལམ་ཐོབ་པ་དུས་མཉམ་པའི་ཕྱིར། ཁ་ཅིག །དེ་
སོ་སྐྱེ་ཡིན་ཟེར་ན། དེ་མི་འཐད་པར་ཐལ། དེ་འཕགས་པ་ཡིན་པའི་ཕྱིར། དེར་
ཐལ༑ འཕགས་ལམ་ཐོབ་པའི་གང་ཟག་ཡིན་པའི་ཕྱིར། དེར་ཐལ། ཐེག་དམན་གྱི་
འཕགས་ལམ་ཐོབ་པའི་གང་ཟག་ཡིན་པའི་ཕྱིར། ཁ་ཅིག །དེ་ཚོགས་ལམ་པ་མ་
ཡིན་ཟེར་ན། རེ་ཞིག་དེ་མི་འཐད་པར་ཐལ། དེ་ཚོགས་ལམ་པ་ཡིན་པའི་ཕྱིར།
དེར་ཐལ། དེ་ཐེག་ཆེན་ཚོགས་ལམ་པ་ཡིན་པའི་ཕྱིར། ཁ་ཅིག་མ་ཁྱབ་ཟེར་ན།
ཁྱད་པར་ཐལ། ཐེག་ཆེན་མཐོང་ལམ་པ་ཡི་ན། མཐོང་ལམ་པ་ཡིན་དགོས། ཐེག་
ཆེན་སྒོམ་ལམ་པ་ཡིན་ན། སྒོམ་ལམ་པ་ཡིན་དགོས་པའི་ཕྱིར། ཁ་ཅིག་ན་རེ།
དེ་ཐེག་ཆེན་འཕགས་པ་ཡིན་ཟེར་ན། དེ་མི་འཐད་པར་ཐལ། དེས་ཐེག་ཆེན་གྱི་
མཐོང་ལམ་མ་ཐོབ་པའི་ཕྱིར། ཁ་ཅིག །དེ་ཐེག་ཆེན་དགྲ་བཅོམ་པ་ཡིན་ཟེར་ན།
དེ་ཡང་མི་འཐད་པར་ཐལ། ཐེག་ཆེན་དགྲ་བཅོམ་པ་ཡིན་ན་སངས་རྒྱས་ཡིན་དགོས་
པའི་ཕྱིར། ཁ་ཅིག །དེ་ཐེག་ཆེན་པར་གྱུར་པའི་དགྲ་བཅོམ་པ་མ་ཡིན་ཟེར་ན། དེ་
ཡིན་པར་ཐལ། དེ་ཐེག་ཆེན་པ་ཡང་ཡིན་དགྲ་བཅོམ་པ་ཡང་ཡིན་པའི་གཞི་མཐུན་པ་
ཡིན་པའི་ཕྱིར། དེར་ཐལ། ཐེག་ཆེན་བ་གང་ཞིག །དགྲ་བཅོམ་པ་ཡིན་པའི་ཕྱིར།
དང་པོ་དེར་ཐལ། བྱང་སེམས་ཡིན་པའི་ཕྱིར། ཕྱི་མ་མ་གྲུབ་ན། དེ་དགྲ་བཅོམ་
པའི་རྟོགས་པ་ལས་ཉམས་པར་ཐལ། མ་གྲུབ་པ་དེའི་ཕྱིར། འདོད་མི་ནུས་ཏེ།
བདག་འཛིན་ས་བོན་དང་བཅས་པ་སྤངས་པའི་གང་ཟག་ཡིན་པའི་ཕྱིར། ཁྱབ་སྟེ།
རྣམ་འགྲེལ་ལས། བདག་ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་
ཡིན་ནོ། །ཞེས་གསུངས་པའི་ཕྱིར། ཁ་ཅིག །ཐེག་དམན་དགྲ་བཅོམ་པའི་རྟོགས་
པ་སྔོན་དུ་སོང་བའི་བྱང་སེམས་ཚོགས་ལམ་པ་དེ། འཕགས་པ་ཕུང་གསུམ་པ་མ་

སྤྱི་མཐའ་ཟུང་འབྲེལ་སྐབས་གཉིས་པ།
ཡིན་ཟེར་ན། དེ་ཡིན་པར་ཐལ། དེ་འཕགས་པ་གང་ཞིག །ཐེག་ཆེན་འཕགས་པ་
ཡང་མིན། ཐེག་དམན་འཕགས་པ་ཡང་མ་ཡིན་པའི་ཕྱིར། མ་ཁྱབ་ན། ཁྱབ་པར་
ཐལ༑ རྟག་མི་རྟག་གང་རུང་མ་ཡིན་པའི་ཆོས་ཞིག་ཡོད་ན། དེ་གཉིས་གང་རུང་མ་
ཡིན་པའི་ཕུང་གསུམ་པ་ཡོད་དགོས་པའི་ཕྱིར། དེར་ཐལ། ཀ་བུམ་གང་རུང་མ་
ཡིན་པའི་ཆོས་ཡོད་ན། དེ་གང་རུང་མ་ཡིན་པའི་ཕུང་གསུམ་པ་ཡོད་དགོས་པའི་
ཕྱིར༑ གཞན་ཡང་། 
དེ་འཕགས་པ་ཕུང་གསུམ་པ་ཡིན་པར་ཐལ། དེའི་རྒྱུད་ཀྱི་
འགོག་བདེན་དེ་འགོག་བདེན་ཕུང་གསུམ་པ་ཡིན་པའི་ཕྱིར་དང་། དེའི་རྒྱུད་ཀྱི་ལམ་
བདེན་དེ་ལམ་བདེན་ཕུང་གསུམ་པ་ཡིན་པའི་ཕྱིར། དང་པོ་དེར་ཐལ། དེ་ཐེག་ཆེན་
གྱི་འགོག་བདེན་ཡང་མ་ཡིན། ཐེག་དམན་གྱི་དེ་ཡང་མ་ཡིན་པའི་ཕྱིར། དང་པོ་
དེར་ཐལ། རང་ཐོབ་བྱེད་ཀྱི་ཐེག་ཆེན་གྱི་ལམ་བདེན་སྔོན་དུ་མ་སོང་བའི་ཕྱིར། དེར་
ཐལ༑ རང་ཐོབ་བྱེད་ཀྱི་ཐེག་ཆེན་གྱི་འཕགས་ལམ་སྔོན་དུ་མ་སོང་བའི་ཕྱིར། དེར་
ཐལ༑ དེ་རྒྱུད་ལ་ལྡན་པའི་བྱང་སེམས་དེས་ཐེག་ཆེན་གྱི་འཕགས་ལམ་མ་ཐོབ་པའི་
ཕྱིར༑ གཉིས་པ་དེར་ཐལ། དེ་ཐེག་དམན་གྱི་འགོག་བདེན་མ་ཡིན་པར་ཐལ། ཐེག་
དམན་པའི་རྒྱུད་ཀྱི་ཡོན་ཏན་མ་ཡིན་པའི་ཕྱིར། དེར་ཐལ། ཐེག་ཆེན་པའི་རྒྱུད་ཀྱི་
ཡོན་ཏན་ཡིན་པའི་ཕྱིར། གོང་གི་ཕྱི་མ་དེར་ཐལ། དེ་ཐེག་ཆེན་གྱི་ལམ་བདེན་ཡང་
མ་ཡིན། 
ཐེག་དམན་གྱི་ལམ་བདེན་ཡང་མ་ཡིན། དང་པོ་དེར་ཐལ། དེས་ཐེག་
ཆེན་གྱི་འཕགས་ལམ་མ་ཐོབ་པའི་ཕྱིར། ཕྱི་མ་དེར་ཐལ། སེམས་དཔའི་ཡེ་ཤེས་
ཡིན་པའི་ཕྱིར། ཁ་ཅིག །ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་རང་
རྒྱལ་འཕགས་པ་ཡོད་ཟེར་ན། དེ་མེད་པར་ཐལ། ཉན་རང་གཉིས་ཀྱིས་རང་དོན་དུ་
སྡུག་ཀུན་ཉེ་བར་ཞི་བའི་མྱང་འདས་གཙོ་བོར་དོན་དུ་གཉེར་བར་མཚུངས་པ་གང་ཞིག།

ཐེག་གསུམ་རྣམ་གཞག་
ཉན་རང་དགྲ་བཅོམ་གཉིས་ཀྱིས་ཀྱང་ཉོན་མོངས་སྤངས་པའི་སྤངས་པ་ཐོབ་པར་
མཚུངས་པའི་ཕྱིར། ཁ་ཅིག །ཉན་ཐོས་རང་རྒྱལ་ལམ་དུ་འཇུག་པ་མེད་ཟེར་ན།
དེ་ཡོད་པར་ཐལ། ཉན་ཐོས་སོ་སྐྱེ་ཙམ་དུ་མ་ཟད་ཉན་ཐོས་འཕགས་པ་ཡང་རང་རྒྱལ་
ལམ་དུ་འཇུག་པ་ཡོད་པའི་ཕྱིར། དེར་ཐལ། སྤངས་བྱ་ཅིག་ཆར་བའི་རྒྱུན་ཞུགས་
རང་རྒྱལ་ལམ་དུ་འཇུག་པ་ཡོད་པའི་ཕྱིར། ཁ་ཅིག །ཉན་ཐོས་འཕགས་པའི་རྟོགས་
པ་སྔོན་དུ་སོང་བའི་རང་རྒྱལ་ཚོགས་ལམ་པ་དེ་ཐེག་དམན་སོ་སྐྱེ་ཡིན་ཟེར་ན། དེ་མི་
འཐད་པར་ཐལ། དེ་ཐེག་དམན་འཕགས་པ་ཡིན་པའི་ཕྱིར། དེར་ཐལ། དེ་ཐེག་
དམན་འཕགས་པའི་གོ་འཕང་ཐོབ་པའི་གང་ཟག་ཡིན་པའི་ཕྱིར། ཁོ་ན་རེ། དེ་ཐེག་
དམན་སོ་སྐྱེ་ཡིན་ཏེ། ཐེག་དམན་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་
སེམས་ཚོགས་ལམ་པ་ཐེག་ཆེན་སོ་སྐྱེ་ཡིན་པའི་ཕྱིར། ཟེར་ན། དེ་གཉིས་མི་
མཚུངས་སོ། །གཉིས་པ་རང་ལུགས་ལ་གསུམ། ཐེག་པ་གསུམ་གྱི་རྣམ་གཞག་
བཤད་པ། འཁོར་བ་ལ་མཐའ་ཡོད་མེད་བསྒྲུབ་པ། ཐེག་དམན་དགྲ་བཅོམ་ཐེག་ཆེན་
དུ་འཇུག་པའི་དུས་བསྟན་པའོ། །དང་པོ་ལ་གཉིས། མཐུར་ཐུག་ཐེག་པ་གསུམ་དུ་
གྲུབ་པར་འདོད་པའི་ལུགས་བཤད་པ་དང་། གཅིག་ཏུ་གྲུབ་པར་འདོད་པའི་ཚུལ་རྣམ་
པར་གཞག་པའོ། །དང་པོ་ནི། ལུང་གི་རྗེས་སུ་འབྲང་བའི་སེམས་ཙམ་པས།
ཡུམ་གྱི་མདོ་ལས། གང་ཡང་དག་པར་སྐྱོན་མེད་པ་ལ་ཞུགས་པར་གྱུར་པ་དེ་དག་ལ་
ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སེམས་བསྐྱེད་པའི་མཐུ་མེད་དོ།།
དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་བཅད་པའི་ཕྱིར་རོ། །
ཞེས་པ་དང༌། དགོངས་འགྲེལ་ལས། ཉན་ཐོས་ཀྱི་རིགས་ཀྱི་གང་ཟག་ཞི་བ་བགྲོད་
པ་གཅིག་པུ་པ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་གྱུར་ཀྱང་བྱང་ཆུབ་ཀྱི་

ཎs སྤྱི་མཐའ་ཟུང་འབྲེལ་སྐབས་གཉིས་པ། །
སྙིང་པོ་ལ་བཞག་སྟེ། བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་སེམས་
བསྐྱེད་པའི་མཐུ་མེད་དེ། །དེ་ཅིའི་ཕྱིར་ཞེ་ན། འདི་ལྟར་དེ་ནི་སྙིང་རྗེ་ཤིན་ཏུ་ཆུང་བ་
དང༌༑ འཁོར་བའི་སྡུག་བསྔལ་གྱིས་ཤིན་ཏུ་འཇིགས་པའི་ཕྱིར་དང་། རང་བཞིན་གྱི་
རིགས་དམན་པ་ཁོ་ནའོ། ། ཞེས་དང༌། བློ་གྲོས་མི་ཟད་པས་བསྟན་པའི་མདོ་ལས་
ཀྱང་༑ གསུམ་པོ་འདི་དག་ནི་ངེས་པར་འབྱིན་པར་བྱེད་པའི་ཕྱིར་ཐེག་པ་ཡིན་ནོ།།
འདི་ལྟ་སྟེ། ཉན་ཐོས་ཀྱི་ཐེག་པ་དང་རངས་སངས་རྒྱས་ཀྱི་ཐེག་པ་དང་ཐེག་པ་ཆེན་
པོའོ༑ ༑ ཞེས་པ་དང༌། ལང་གཤེགས་ལས། ལྷའི་ཐེག་དང་ཚངས་པའི་ཐེག ། དེ་
བཞིན་དུ་ནི་ཉན་ཐོས་དང་། །དེ་བཞིན་གཤེགས་དང་རང་རྒྱལ་གྱི། ། ཐེག་པ་འདི་དག་
ངས་བཤད་དོ། །ཞེས་པའི་མདོ་རྣམས་ལ་བརྟེན་ནས་མཐར་ཐུག་ཐེག་པ་གསུམ་དུ་
གྲུབ་པར་འདོད་དེ། དེ་ལྟར་འདོད་པའི་རྒྱུ་མཚན་ཡང༌། ལུང་གི་གཙོ་བོ་མདོ་སྡེ་
དགོངས་འགྲེལ་ལ་བརྟེན་ནས་གཞན་དབང་དང་ཡོངས་གྲུབ་གཉིས་སོ་སོ་ནས་དོན་
དམ་པར་གྲུབ་པས། སེམས་ཅན་གྱི་རྒྱུད་ལ་ཁམས་མི་འདྲ་བ་བདེན་གྲུབ་གསུམ་དང་།
དེ་ལས་གནས་སྐབས་མོས་པ་མི་འདྲ་བ་བདེན་གྲུབ་གསུམ་དང༌། དེ་ལས་འབྲས་བུ་
བྱང་ཆུབ་མི་འདྲ་བ་བདེན་གྲུབ་གསུམ་སོ་སོར་ཐོབ་པར་འདོད་པའི་རྒྱུ་མཚན་གྱིས་ཡིན་
ལ༑ ལུགས་འདི་ལ་སངས་རྒྱ་མི་སྲིད་པའི་སེམས་ཅན་ཡོད་པར་བཞེད་དོ། །འོན་
ཀྱང་མཐར་ཐུག་ཐེག་པ་གཅིག་ཏུ་གྲུབ་པར་མདོ་ལས་གསུངས་པ་དང་མི་འགལ་ཏེ།
དགོངས་གཞི་དགོངས་པ་དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དུ་འགྲེལ་
བའི་ཕྱིར། དེའི་དགོངས་གཞི་ཡོད་དེ། བགྲོད་བྱའི་ཐེག་པ་གསུམ་གྱི་ཆོས་དབྱིངས་
ནམ་མཁའ་ལྟར་རིགས་ཐ་དད་པ་མེད་པ་དང་། བགྲོད་པ་པོའི་ཐེག་པ་གསུམ་གྱི་གང་
ཟག་གིས་བདག་མེད་རྟོགས་པ་ཡོད་པར་མཚུངས་པ་དང༌། སྡུག་ཀུན་སྤངས་པའི་

ད* 2
ཐེག་གསུམ་རྣམ་གཞག ཀུ་
རྣམ་གྲོལ་ལམ་ཡོད་པར་མཚུངས་པ་དང༌། ཉན་ཐོས་ཁ་ཅིག་འཚང་རྒྱ་བས་རིགས་ཐ་
དད་པ་གཉིས་ཀྱང་ལམ་གཅིག་ཏུ་འཇུག་པ་ཡོད་པར་མཚུངས་པ་དང༌། དེ་བཞིན་
གཤེགས་པས་སྔོན་བདག་གིས་བྱང་སེམས་ཀྱི་སྤྱོད་པ་སྤྱད་པས་སངས་རྒྱས་སོ་སྙམ་དུ་
དགོངས་པ་བཞིན་དུ། ཉན་རང་འགའ་ཞིག་ཐེག་ཆེན་དུ་ཞུགས་ནས་ཕྱིར་ལྷུང་སྟེ་
དམན་པའི་བྱང་ཆུབ་མངོན་དུ་བྱས་པའི་ཚེ་སངས་རྒྱས་ཀྱི་མཐུས་བདག་གིས་སྔོན་བྱང་
སེམས་ཀྱི་སྤྱོད་པ་སྤྱད་པས་འཚང་རྒྱའོ་སྙམ་པའི་བསམ་པ་མཚུངས་པ་ཐང་ཅིག་ཙམ་
རྙེད་པ་སྲིད་པ་དང༌། སྤྲུལ་པའི་ཉན་ཐོས་གདུལ་བྱའི་དོན་དུ་ལན་དུ་མར་ཉན་ཐོས་ཀྱི་
ཐེག་པས་མྱ་ངན་ལས་འདའ་ཚུལ་བསྟན་པ་དང༌། མཐར་ཐུག་པའི་ཐེག་པ་ནི་སངས་
རྒྱས་ཀྱི་ཐེག་པ་ལས་གཞན་མེད་པ་སྟེ་དགོངས་གཞི་དེ་བདུན་ལ་དགོངས་པའི་ཕྱིར་ཏེ།
མདོ་སྡེ་རྒྱན་ལས། ཆོས་དང་བདག་མེད་རྣམ་གྲོལ་རྣམས། །མཚུངས་ཕྱིར་རིགས་
ནི་ཐ་དད་ཕྱིར། །བསམ་གཉིས་ཐོབ་ཕྱིར་སྤྲུལ་པའི་ཕྱིར། །མཐར་ཐུག་ཕྱིར་ན་ཐེག་
གཅིག་ཉིད། །ཅེས་གསུངས་པའི་ཕྱིར། དགོས་པ་ཡོད་དེ། ཐེག་དམན་དུ་རིགས་
མ་ངེས་པ་ཁ་ཅིག་ཐེག་ཆེན་དུ་དྲང་བར་བྱ་བ་དང༌། ཐེག་ཆེན་དུ་རིགས་མ་ངེས་པ་ཁ་
ཅིག་ཐེག་དམན་ལམ་དུ་མི་ལྟུང་བར་བྱ་བའི་ཆེད་ཡིན་པའི་ཕྱིར་ཏེ། དེ་ཉིད་ལས།
ཁ་ཅིག་དག་ནི་དྲང་ཕྱིར་དང༌། །གཞན་དག་རྗེས་སུ་བཟུང་བའི་ཕྱིར། །རྫོགས་པའི་
སངས་རྒྱས་རྣམས་ཀྱིས་ནི། ། མ་ངེས་རྣམས་ལ་ཐེག་གཅིག་བསྟན། །ཞེས་གསུངས་
པའི་ཕྱིར། དངོས་ལ་གནོད་བྱེད་ཡོད་དེ་མདོ་སྡེ་དགོངས་འགྲེལ་ལ་སོགས་པའི་ལུང་
དང་༑ གཞན་དབང་དང་ཡོངས་གྲུབ་གཉིས་སོ་སོར་བདེན་གྲུབ་ཏུ་སྒྲུབ་པའི་རིགས་
པས་གནོད་པའི་ཕྱིར། ཞེས་འདོད་དོ།། ༈ གཉིས་པ་ལ་མཐར་ཐུག་ཐེག་པ་གཅིག་
ཏུ་གྲུབ་པར་འདོད་པའི་ཚུལ་རྣམ་པར་གཞག་པ་ནི། ལང་ཀར་གཤེགས་པ་ལས།

སྤྱི་མཐའ་ཟུང་འབྲེལ་སྐབས་གཉིས་པ།
བློ་གྲོས་ཆེན་པོ་ཉན་ཐོས་ཀྱི་ཐེག་པ་རྣམས་ནི་ཉན་ཐོས་ཀྱི་ཐེག་པས་རྣམ་པར་གྲོལ་བ་མ་
ཡིན་གྱི་འོན་ཀྱང་དེ་དག་ནི་ཐེག་པ་ཆེན་པོའི་མཐར་ཐུག་པའོ། །ཞེས་པ་དང༌། དམ་
ཆོས་པད་དཀར་ལས། ཤཱ་རིའི་བུ་དེ་བཞིན་གཤེགས་པ་ལ་རྫུན་གསུང་པ་མི་འདའ་
འོ༑ ༑ ཤཱ་རིའི་བུ་ཐེག་པ་ནི་གཅིག་ཁོ་ནར་ཟད་དེ། འདི་ལྟ་སྟེ་སངས་རྒྱས་ཀྱི་ཐེག་
པའོ༑ ༑ཞེས་པ་དང༌། དྲང་སྲོང་ཆེན་པོས་ཐེག་པ་གསུམ་བསྟན་པ། །རྣམ་འདྲེན་
རྣམས་ཀྱི་ཐབས་ལ་མཁས་པ་སྟེ། །ཐེག་པ་གཅིག་སྟེ་གཉིས་སུ་ཡོད་མ་ཡིན། །བསྟི་
བའི་དོན་དུ་ཐེག་པ་གསུམ་བསྟན་ཏོ། །ཞེས་པ་དང༌། དཔལ་ཕྲེང་གི་མདོ་ལས།
ཡོངས་སུ་མྱ་ངན་ལས་འདས་པ་ཞེས་བྱ་བ་འདི་ནི་དེ་བཞིན་གཤེགས་པ་རྣམས་ཀྱི་
ཐབས་མཁས་པའོ། །ཞེས་སོགས་ལུང་དུ་མ་ལ་བརྟེན་ནས། དབུ་མ་པས་མཐར་
ཐུག་ཐེག་པ་གཅིག་ཏུ་གྲུབ་པར་བཞེད་ལ། དེ་ལྟར་ནའང་མཐར་ཐུག་ཐེག་པ་གསུམ་དུ་
གྲུབ་པར་སྟོན་པའི་མདོ་དང་མི་འགལ་ཏེ། དགོངས་གཞི་དགོས་པ་དངོས་ལ་གནོད་
བྱེད་གསུམ་གྱིས་དྲང་དོན་དུ་འགྲེལ་བའི་ཕྱིར། དགོངས་གཞི་ཡོད་དེ། གནས་
སྐབས་ཐེག་པ་སོ་སོར་རིགས་ངེས་པ་གསུམ་ཡོད་པ་ལ་དགོངས་པའི་ཕྱིར། དགོས་
པ་ཡོད་དེ། དེད་དཔོན་ཐབས་མཁས་པས་ལམ་རིང་པོས་དུབ་པའི་འགྲོན་པོ་དབུགས་
དབྱུང་བའི་ཆེད་དུ་རྒྱ་མཚོའི་གླིང་དུ་གྲོང་ཁྱེར་སྤྲུལ་ནས་རིན་པོ་ཆེའི་གླིང་དུ་ཕྱིན་པའི་
ཐབས་བྱེད་པ་ལྟར། འཁོར་བའི་ལམ་གྱིས་དུབ་སྟེ་དང་པོར་ཐེག་ཆེན་ལམ་དུ་འཇུག་
མི་འདོད་པ་འགའ་ཞིག་དམན་པའི་མྱང་འདས་སུ་འཁྲིད་པ་དང་། ཁྱད་པར་སེམས་
ཙམ་པའི་རིགས་ཅན་རྗེས་སུ་བཟུང་བའི་ཆེད་ཡིན་པའི་ཕྱིར། དངོས་ལ་གནོད་བྱེད་
ཡོད་དེ། སྔར་བཤད་པའི་ལུང་དེ་རྣམས་དང་། གཞན་ཡང་ལུང་དུ་མ་དང༌།
རིགས་པ་དུ་མས་ཀྱང་གནོད་པའི་ཕྱིར། རིགས་པས་གནོད་པའི་ཚུལ་ཡོད་དེ།

:: འཁོར་མཐའ་ལ་དཔྱད་པ། །
སེམས་ཅན་ཐམས་ཅད་ཀྱི་སེམས་དོན་དམ་པར་རང་བཞིན་གྱིས་མེད་ཅིང༌། དྲི་མ་
གློ་བུར་བ་འབྲལ་རུང་དུ་གནས་པ་དང་། ཆགས་སོགས་ཉོན་མོངས་ཀྱི་རྩ་བ་ཕུང་
སོགས་བདེན་པར་འཛིན་པའི་བདེན་འཛིན་དེ་ཉིད། ཐག་ཁྲ་ལ་སྦྲུལ་དུ་འཛིན་པའི་བློ་
ལྟར་རྩ་བ་མི་བརྟན་པའི་ཕྱིར། དེ་ལྟར་ཡང་རྒྱུད་བླའི་འགྲེལ་པར། རང་བཞིན་གྱིས་
རྣམ་པར་དག་པའི་རིགས་ཡོད་པའི་ཕྱིར་འགའ་ཡང་གཏན་རྣམ་པར་དག་པར་མི་
འགྱུར་བ་ནི་འོས་པ་མ་ཡིན་ཏེ། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་
གྱིས་དག་རྟག་པའི་ཆོས་ཅན་ཕྱིར། །ཐོག་མེད་སྦུབས་ཀྱི་ཕྱི་སྒྲིབ་མི་མཐོང་སྟེ། །ཇི་
ལྟར་གསེར་གྱི་གཟུགས་ནི་སྒྲིབ་པ་བཞིན། །ཞེས་གསུངས་པའི་ཕྱིར། ད་དུང་
༈ འཁོར་མཐའ་ལ་དཔྱད་པ། ད་
གཉིས་པ་འཁོར་བ་ལ་མཐའ་ཡོད་མེད་ལ་གཉིས། ཡོད་པར་འདོད་པའི་ལུགས་དང༌།
མེད་པར་འདོད་པའི་ལུགས་སོ། །དང་པོ་ལ་གཉིས། ལུང་དང་རིགས་པའོ། །དང་
པོ་ནི་འཁོར་བ་ལ་མཐའ་ཡོད་དེ། མཐར་ཐུག་ཐེག་པ་གཅིག་དང་སེམས་ཅན་ཐམས་
ཅད་འཚང་རྒྱ་བར་བཤད་པའི་ལུང་རྣམས་དང་། གཞན་ཡང་རིགས་པ་དང་འབྲེལ་
བའི་ལུང་ནི། ཇི་སྐད་དུ། ཇི་ལྟར་ས་བོན་མཐའ་མཐོང་ཞིང་། ། ཞེས་སོགས་དང༌།
ཡང་༑ ས་བོན་ཐོག་མཐའ་ཡོད་མིན་ཀྱང༌། །མེས་བསྲེག་པ་ན་ཕྱི་མཐའ་མཐོང་།།
དེ་བཞིན་འཁོར་བ་ཐོག་མེད་ཀྱང༌། །བདག་མེད་མཐོང་བས་ཕྱི་མཐའ་མཐོང་། །ཞེས་
སོགས་ཀྱིས་གྲུབ་པའི་ཕྱིར། རིགས་པས་གྲུབ་སྟེ། སེམས་ཅན་ཐམས་ཅད་འཚང་རྒྱ་
ངེས་ཡིན་པའི་ཕྱིར་ཏེ། དེ་ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཀྱིས་ཁྱབ་པའི་

སྤྱི་མཐའ་ཟུང་འབྲེལ་སྐབས་གཉིས་པ།
ཕྱིར་དང༌། དྲི་མ་གློ་བུར་བ་ཡིན་པའི་ཕྱིར། གཞན་ཡང་། འཁོར་བ་ལ་མཐའ་ཡོད་
དེ༑ འཁོར་བ་ལ་ཕྱི་མཐའ་ཡོད་པའི་ཕྱིར། དེར་ཐལ། འཁོར་བའི་རྩ་བར་གྱུར་
བའི་བདག་འཛིན་འཇོམས་པའི་གཉེན་པོ་བདག་མེད་མངོན་སུམ་དུ་རྟོགས་པའི་ཤེས་
རབ་ཡོད་པའི་ཕྱིར། དེར་ཐལ། རྒྱན་སྣང་ལས། འཁོར་བ་ཡང་བདག་མེད་པ་ལ་
སོགས་པའི་གཉེན་པོའི་ཕྱོགས་མངོན་དུ་གྱུར་པ་ན་འགྲིབ་པའི་ཆོས་ཅན་ཡིན་ནོ།།
ཞེས་བྱ་བའི་རང་བཞིན་གྱི་གཏན་ཚིགས་ཀྱི་སྟོབས་ཀྱིས་འཁོར་བ་རྒྱུན་ཆད་པ་ཡིན་ནོ།།
ཞེས་གསུངས་པའི་ཕྱིར་དང་། གཞན་ཡང་། རྣམ་འགྲེལ་ལས། འགྲིབ་དང་ཕུལ་
བྱུང་བསྟེན་པ་ཀུན། ། མི་མཐུན་ཕྱོགས་དང་བཅས་ཉིད་ཕྱིར། །དེ་གོམས་པ་ལས་
བདག་འགྱུར་བས། ། ལ་ལར་ཟག་པ་ཟད་པར་འགྱུར། །ཞེས་གསུངས་པའི་ཕྱིར །
ཚུལ་འདི་ནི། ཨ་བྷེ་ཀ་ར་སོགས་མཁས་གྲུབ་དུ་མ་དང༌། ཁྱད་པར་རྒྱལ་ཚབ་
ཐམས་ཅད་མཁྱེན་པས་བཞེད་ལ། དེ་ཡང་སེམས་ཅན་ཐམས་ཅད་འཚང་རྒྱ་བས་
འཁོར་བ་སྟོང་པའི་དུས་བརྟག་པ་མཐའ་བཟུང་ཙམ་དུ་ཡོད་པ་ལ་དགོངས་པར་གསལ་
ལོ༑ ༑དེས་ན་སེམས་ཅན་ཐམས་ཅད་འཚང་རྒྱ་བར་སྒྲུབ་པའི་རིགས་པ་ཡང་འདིར་
འདུས་པ་ཡིན་ཏེ། སེམས་ཅན་ཐམས་ཅད་འཚང་རྒྱ་ན་འཁོར་བ་མཐའ་ཡོད་དགོས་
པར་གྲུབ་པའི་ཕྱིར་ཏེ། རྣམ་བཤད་ལས། ཁ་ཅིག་འཁོར་བ་ལ་ཕྱི་མཐའ་མེད་ལ།
སེམས་ཅན་ཐམས་ཅད་སངས་རྒྱའོ་ཞེས་ཟེར་བ་ནི་འགལ་བའི་ཁུར་འ བའ་ཞིག་གོ།
ཞེས་གསུངས་པའི་ཕྱིར།། ་༈ གཉིས་པ་མཐའ་མེད་པར་སྒྲུབ་པ་ལ་གཉིས། ལུང་
དང་རིགས་པའོ། །དང་པོ་ནི། སྡུད་པ་ལས། མ་རིག་འཁྲུལ་འཁོར་འདི་ལ་ཟད་
མེད་འཕེལ་བ་མེད། །ཅེས་པ་དང་། མདོ་ལས། ནམ་མཁའི་མཐར་ཐུག་གྱུར་པ་ཇི་
ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཞེས་པ་དང༌། འཁོར་

s ?
འཁོར་མཐའ་ལ་དཔྱད་པ། །
བ་ཐོག་མ་ཐ་མ་མེད། །ཅེས་སོགས་ཀྱིས་འགྲུབ་ལ། རིགས་པ་ནི། འཁོར་བ་ལ་
མཐའ་མེད་དེ། སེམས་ཅན་ཐམས་ཅད་འཚང་རྒྱ་བ་སྲིད་དུ་ཆུག་ཀྱང་། དུས་འདི་
ཙམ་ན་སེམས་ཅན་གཅིག་ཀྱང་མི་སྲིད་ཅེས་པའི་མཚམས་འཛིན་པར་མི་ནུས་པའི་ཕྱིར།
གལ་ཏེ་ནུས་ན། སེམས་ཅན་ཐམས་ཅད་དུས་མཉམ་དུ་སངས་རྒྱས་པ་མི་སྲིད་ལ།
རིམ་གྱིས་རྒྱ་བས་དེའི་ཚེ་སངས་རྒྱས་ཕྱི་མ་རྣམས་ཀྱིས་སེམས་ཅན་ཐམས་ཅད་ཀྱི་དོན་
མ་བྱས་པར་སངས་རྒྱས་པར་ཐལ་བར་འགྱུར་པའི་ཕྱིར། གཞན་ཡང་། འཁོར་བ་
ལ་མཐའ་མེད་དེ། དེ་ལ་ཐོག་མའི་མཐའ་ཡོད་ན་རྒྱུ་མེད་དུ་འགྱུར་ལ། ཕྱི་མའི་
མཐའ་ཡང་མེད་པའི་ཕྱིར། དེར་ཐལ། སངས་རྒྱས་གྲངས་མེད་པ་བྱོན་ནས་སེམས་
ཅན་གྲངས་མེད་པ་ཞིག་མྱང་འདས་ལ་བཀོད་ཀྱང་། སེམས་ཅན་ཉུང་དུ་མ་སོང་ཞིང་
མཐའ་ཡས་པའི་ཕྱིར། དཔེར་ན། ནམ་མཁའ་ལ་མཐའ་མེད་པ་བཞིན་ནོ། །དེ་
ལྟར་ཡང་། འགྲེལ་ཆེན་ལས། སངས་རྒྱས་རེ་རེ་བྱུང་བ་སེམས་ཅན་གྲངས་མེད་པ་
ཡོངས་སུ་མྱ་ངན་ལས་འདའ་མོད་ཀྱི། དེ་ལྟར་ནའང་འཁོར་བ་ལ་ཟད་པ་མེད་པས་
མཐའ་ཡས་པའི་ཕྱིར། ནམ་མཁའ་དང་འདྲ་སྟེ། ཞེས་གསུངས་པའི་ཕྱིར། འོ་ན།
མཐའ་ཡོད་མེད་གཉིས་ཀ་ཅིག་ཅར་དུ་རང་ལུགས་སུ ་མི་རུང་བས་གང་འདོད་ཅེ་ན།
འདི་ལ་གསེར་འཕྲེང་ལྟར་ན་གང་ཁས་བླངས་ཀྱང་དོན་འདྲ་བར་མངོན་ལ། རྣམ་
བཤད་ལས། ཕྱི་མཐའ་ཡོད་པས་མཐའ་ཡོད་དུ་སྒྲུབ་པ ་ལྟར་ཁས་ལེན་པ་གོང་དུ་
བསྒྲུབས་ཟིན་པ་ལྟར་རོ། ། འདི་ནི་རྗེའི་དགོངས་པ་ཡང་ཡིན་པར་མངོན་ཏེ། རྩ་ཤེའི་
རབ་བྱེད་བཅུ་གཅིག་པའི་རྣམ་བཤད་ལས། བཞི་བརྒྱ་པའི་ལུང་སྔར་བཤད་པ་དེ་
དྲངས་ཤིང་སྒྲུབ་པར་མཛད་པའི་ཕྱིར། འོན་ཀྱང་དེ་གཉིས་གང་ཁས་བླངས་ཀྱང་
དགོངས་གཞི་མཐར་ཐུག་མི་འགལ་བར་སེམས་ཏེ། སེམས་ཅན་ཐམས་ཅད་སངས་རྒྱ་

སྤྱི་མཐའ་ཟུང་འབྲེལ་སྐབས་གཉིས་པ།
བར་འདོད་ཀྱང་། དུས་ནམ་གྱི་ཚེ་འཚང་རྒྱ་བའི་མཐའ་བཟུང་བར་མི་ནུས་པའི་ཕྱིར།
༈ ཉན་རང་དགྲ་བཅོམ་ཐེག་ཆེན་ལམ་དུ་འཇུག་ཚུལ།
གསུམ་པ་ཐེག་དམན་དགྲ་བཅོམ་པ་ལམ་གང་ནས་ཐེག་ཆེན་དུ་འཇུག་པ་ནི། ཐེག་ཆེན་
ཚོགས་ལམ་དུ་ངེས་ཏེ། ཐེག་ཆེན་གྱི་རིགས་ཅན་རྣམས་ཀྱིས་འཚང་རྒྱ་བ་ལ་བསྐལ་
པ་གྲངས་མེད་གསུམ་དུ་ཚོགས་གསོག་པར་བྱེད་པས། དེ་ལྟར་ན། དེས་ཀྱང་
གྲངས་མེད་གསུམ་གྱི་ཚོགས་གསོག་དགོས་ཤིང༌། དེའི་ཐོག་མི་ཡང་ཐེག་ཆེན་
ཚོགས་ལམ་ནས་རྩོམ་དགོས་པའི་ཕྱིར་དང་། ཐེག་ཆེན་སེམས་བསྐྱེད་ཐེག་ཆེན་ལམ་
གྱི་འཇུག་སྒོ་ཡིན་པ་སོགས་བསྒྲུབས་ཟིན་པའི་ཕྱིར།། ༈ གསུམ་པ་རྩོད་པ་སྤོང་བ་
ལ༑ ཁ་ཅིག །ཉན་ཐོས་བྱེ་བྲག་སྨྲ་བས་མཐར་ཐུག་ཐེག་པ་གསུམ་དུ་གྲུབ་པར་འདོད་
པར་ཐལ། 
དེས་མཐར་ཐུག་ཉན་ཐོས་རང་རྒྱལ་སངས་རྒྱས་ཀྱི་ཐེག་པ་གསུམ་གྲུབ་
པར་འདོད་པའི་ཕྱིར། ཟེར་ན། མ་ཁྱབ་སྙམ་སྟེ། མཐར་ཐུག་ཐེག་པ་གསུམ་དུ་
གྲུབ་པར་འདོད་ཅེས་པ་ནི། མཐར་ཐུག་ཐེག་ཆེན་གྱི་ཐེག་པ་གྲུབ་པར་འདོད་པ་ཞིག་
ཡན་ལག་ཏུ་དགོས་པའི་དབང་དུ་བྱས་པའི་ཕྱིར། དཔྱད་དོ། ། ཁ་ཅིག ། ལུང་གི་
རྗེས་འབྲང་གི་སེམས་ཙམ་པས་མཐར་ཐུག་ཐེག་པ་གཅིག་ཏུ་གྲུབ་པར་འདོད་པར་ཐལ།
དེས་མཐར་ཐུག་ཐེག་པ་གཅིག་ལས་མེད་པར་འདོད་པའི་ཕྱིར། དེར་ཐལ། དེས་
མཐར་ཐུག་པའི་ཐེག་པ་གཅིག་ལས་མེད་པར་འདོད་པའི་ཕྱིར། ཁ་ཅིག་མ་ཁྱབ་སྟེ།
དེས་མཐར་ཐུག་པའི་ཐེག་པ་གཅིག་ལས་མེད་པ་དེ་མཐར་ཐུག་ཐེག་པ་གཅིག་ཏུ་གྲུབ་
པར་སྟོན་པའི་མདོའི་དགོངས་གཞིར་འདོད་པའི་ཕྱིར་གསུངས་ན། རེ་ཞིག་དེ་མི་

ཉན་རང་དགྲ་བཅོམ་ཐེག་ཆེན་ལམ་དུ་འཇུག་ཚུལ། ༣
འཐད་པར་ཐལ། དེས་མཐར་ཐུག་པའི་ཐེག་པ་གཅིག་ལས་མེད་པར་མི་འདོད་པའི་
ཕྱིར༑ དེར་ཐལ། དེས་མཐར་ཐུག་པའི་སངས་རྒྱས་ཀྱི་ཐེག་པ་གཅིག་ལས་མེད་པར་
མི་འདོད་པའི་ཕྱིར། དེར་ཐལ། མཐར་ཐུག་པའི་རྣམ་མཁྱེན་དུ་མ་ཡོད་པར་འདོད་
པའི་ཕྱིར། ཁྱབ་སྟེ། རྣམ་མཁྱེན་ཡིན་ན། ཐེག་པ་ཡིན་དགོས་པའི་ཕྱིར། དེར་
ཐལ༑ དེ་ཡིན་ན། ཐེག་པ་ཆེན་པོ་ཡིན་དགོས་པའི་ཕྱིར། ཁ་ཅིག སློབ་དཔོན་
སེངྒེ་བཟང་པོས་མཐར་ཐུག་པའི་ཐེག་པ་གསུམ་གྲུབ་པར་མི་འདོད་པར་ཐལ། དེས་
མཐར་ཐུག་པའི་ཐེག་པ་གསུམ་དུ་གྲུབ་པར་མི་འདོད་པའི་ཕྱིར། ཟེར་ན། མ་ཁྱབ།
རྟགས་དེར་ཐལ། མཐར་ཐུག་པའི་ཐེག་པ་གསུམ་དུ་མ་གྲུབ་པའི་ཕྱིར། དེར་ཐལ།
མཐར་ཐུག་པའི་ཐེག་པ་གཅིག་ཡིན་པའི་ཕྱིར། དེར་ཐལ། རྣམ་མཁྱེན་གཅིག་ཡིན་
པའི་ཕྱིར། རེ་ཞིག་གོ། ཁ་ཅིག །སེམས་ཅན་ཐམས་ཅད་སངས་རྒྱ་ཡང་འཚང་རྒྱ་
ངེས་མ་ཡིན་པར་ཐལ། དེ་སངས་རྒྱ་ན་རྒྱ་ངེས་ཡིན་མི་དགོས་པའི་ཕྱིར། དེར་ཐལ།
སྤྱིར་སངས་རྒྱ་ན་འཚང་རྒྱ་ངེས་ཡིན་མི་དགོས་པའི་ཕྱིར། མ་གྲུབ་ན། སེམས་ཅན་
གྱི་རྒྱུད་ཀྱི་ཁོང་ཁྲོས་འ ཇོམས་ངེས་ཀྱི་དགེ་བ་ཆོས་ཅན། དེར་ཐལ། དེའི་ཕྱིར །
དེར་ཐལ། སངས་རྒྱས་སུ་འགྱུར་རུང་ཡིན་པའི་ཕྱིར། དེར་ཐལ། སངས་རྒྱས་ཀྱི་
རིགས་ཡིན་པའི་ཕྱིར། དེར་ཐལ། སེམས་ཅན་གྱི་རྒྱུད་ཀྱི་དགེ་བ་ཡིན་པའི་ཕྱིར།
འདོད་མི་ནུས་ཏེ། སངས་རྒྱས་སུ་འགྱུར་བ་མི་སྲིད་པའི་ཕྱིར། དེར་ཐལ། ཁོང་
ཁྲོས་གཏན་ནས་འཇོམས་ངེས་ཡིན་པའི་ཕྱིར། ཟེར་ན། དཔྱད་པར་བྱའོ། ། ཁ་ཅིག་
སེམས་ཅན་ཐམས་ཅད་སངས་རྒྱ་བར་སྤྱིར་ཐག་ཆོད་ཀྱང་། དུས་ནམ་གྱི་ཚེ་སངས་རྒྱ་
བ་ཐག་ཆོད་པ་མི་སྲིད་པར་ཐལ། དེ་འཚང་རྒྱ་ཡང་དུས་འདི་ཙམ་ནས་སངས་རྒྱ་བ་
ངེས་ཅན་དུ་མི་འགྲུབ་པའི་ཕྱིར། ཟེར་ན། ཚིག་ལ་བརྟེན་ན། མ་གྲུབ་སྟེ།།

se
 སྤྱི་མཐའ་ཟུང་འབྲེལ་སྐབས་གཉིས་པ།
སེམས་ཅན་ཐམས་ཅད་སངས་རྒྱས་པའི་དུས་སུ་དེ་སངས་རྒྱས་སོ་ཞེས་འོལ་སྤྱི་ཙམ་དུ་
ཁས་ལེན་རིགས་པའི་ཕྱིར། འོན་ཀྱང་དོན་ལ་དེ་ལྟར་ཡིན་པའི་ཕྱིར་མི་སེམས་སོ།
ཁ་ཅིག །སེམས་ཅན་ཐམས་ཅད་སངས་རྒྱས་པའི་དུས་སུ་སེམས་ཅན་ཐམས་ཅད་
སངས་མ་རྒྱས་པར་ཐལ། དེ་སངས་རྒྱས་པའི་དུས་སུ་སངས་མ་རྒྱས་པའི་སེམས་
ཅན་ཡོད་པའི་ཕྱིར། ཟེར་ན། རེ་ཞིག་མ་ཁྱབ། ཁོ་ན་རེ། ཁྱབ་སྟེ། དེའི་དུས་སུ་
ཡོད་པའི་སེམས་ཅན་ཡོད་ན། དེ་ཡང་སེམས་ཅན་ཐམས་ཅད་ཀྱི་ཁོངས་སུ་གཏོགས་
དགོས་པའི་ཕྱིར། ཟེར་ན། དངོས་པོ་ཐམས་ཅད་ཀྱི་རྒྱུའི་དུས་སུ་དངོས་པོ་ཐམས་
ཅད་ཡོད་པར་ཐལ། དེའི་དུས་སུ་ཡོད་པའི་དངོས་པོ་སྲིད་པའི་ཕྱིར། དེར་ཐལ།
དེའི་དུས་སུ་དེའི་རྒྱུ་དངོས་པོ་ཡིན་པའི་ཕྱིར། མ་ཁྱབ་ན། དེ་དངོས་པོ་ཐམས་ཅད་ཀྱི་
ནང་ཚན་མ་ཡིན་པར་ཐལ་ལོ། །གོང་དུ་འདོད་མི་ནུས་སོ། ། ཁ་ཅིག། སེམས་ཅན་
ཐམས་ཅད་ཀྱི་ནང་ཚན་ཡོད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་
ན༑ བདེ་འགྲོ་བ་དང་ངན་འགྲོ་བ་གཉིས་ཀྱི་ནང་ཚན་ཡོད་པར་ཐལ། འདོད་པའི་
ཕྱིར༑ འདོད་ན། བདེ་འགྲོ་བའི་ནང་ཚན་དང་ངན་འགྲོ་བའི་ནང་ཚན་གྱི་གཞི་མཐུན་
ཡོད་པར་ཐལ་ལོ། །ཟེར་ན། མ་ཁྱབ། ཁ་ཅིག །འཁོར་བ་ལ་ཐོག་མའི་
མཐའ་མེད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་ཡོད་པར་
ཐལ༑ འཁོར་བའི་ཐོག་མ་ཡོད་པའི་ཕྱིར། ཁ་ཅིག་མ་ཁྱབ་ཟེར་ན། རྟགས་དེར་
ཐལ༑ སྐྱེ་བའི་ཐོག་མ་ཡོད་པའི་ཕྱིར། དེར་ཐལ། ཚེ་འདིའི་སྐྱེ་བའི་ཐོག་མ་ཡོད་
པའི་ཕྱིར། གཞན་ཡང་། སྐྱེ་བའི་ཐོག་མ་ཡོད་པར་ཐལ། སྐྱེ་བའི་སྐད་ཅིག་སྔོན་མ་
ཡོད་པའི་ཕྱིར། དེར་ཐལ། སྐྱེ་བ་དེ་རང་གི་རིགས་འདྲ་སྔ་མ་ལས་བྱུང་བའི་ཕྱིར།
གཞན་ཡང༌། སྐྱེ་བའི་ཐོག་མ་ཡོད་པར་ཐལ། ཡན་ལག་བཅུ་གཉིས་ཀྱི་ཐོག་མ་

ཉན་རང་དགྲ་བཅོམ་ཐེག་ཆེན་ལམ་དུ་འཇུག་ཚུལ།
ཡོད་པའི་ཕྱིར། དེར་ཐལ། དེ་བཅུ་གཉིས་ཀྱི་ཐོག་མར་གྱུར་པའི་མ་རིག་པ་ཡོད་པའི་
ཕྱིར༑ ཟེར་རོ། ། ཁ་ཅིག །འཁོར་བ་སྟོང་པའི་དུས་སྲིད་པར་ཐལ། སེམས་ཅན་
ཐམས་ཅད་སངས་རྒྱ་ཞིང་འཁོར་བའི་ཕྱི་མཐའ་ཡོད་པའི་ཕྱིར། འདོད་ན། སངས་
རྒྱས་ཀྱི་འཕྲིན་ལས་རྒྱུན་ཆད་སྲིད་པར་ཐལ། འདོད་པའི་ཕྱིར། ཟེར་ན། མ་ཁྱབ་
སྟེ༑ རྒྱན་ལས། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་ཆད་པར་
འདོད༑ །ཅེས་གསུངས་པའི་ཕྱིར། ཁོ་ན་རེ། དེ་མི་འཐད་པར་ཐལ། འཁོར་བའི་
སེམས་ཅན་མཐའ་དག་སངས་རྒྱས་པའི་ཚེ་སངས་རྒྱས་ཀྱི་འཕྲིན་ལས་འཇུག་ཡུལ་
མེད་པའི་ཕྱིར། དེར་ཐལ། དེའི་ཚེ་སེམས་ཅན་མེད་པའི་ཕྱིར། ཟེར་ན། སྐྱོན་
མེད་དེ། སེམས་ཅན་ཐམས་ཅད་འཚང་རྒྱུ་ཡང་། དུས་འདི་ཙམ་ནས་སེམས་ཅན་
གཅིག་ཀྱང་། ། ཡོད་མི་སྲིད་ཅེས་པའི་མཚམས་འཛིན་མི་རིགས་པར་བསྒྲུབས་ཟིན་
པའི་ཕྱིར། ཁ་ཅིག །འཁོར་བའི་སེམས་ཅན་འདི་ཕན་ཆད་དུ་མེད། འདི་ཚུན་ཆད་
དུ་ཡོད་ཅེས་མཚམས་འཛིན་མི་རིགས་པར་ཐལ། དམ་བཅའ་འཐད་པའི་ཕྱིར། རེ་
ཞིག་འདོད་བྱས་པར། དེ་འཛིན་རིགས་པར་ཐལ། དེ་སངས་རྒྱས་པ་ཕན་ཆད་དུ་
མེད༑ དེ་ཚུན་ཆད་དུ་ཡོད་པའི་ཕྱིར། ཟེར་ན། དོན་དུ་མ་ཁྱབ། ཁ་ཅིག།
འཁོར་བ་ལ་མཐའ་མེད་པར་ཐལ། འཁོར་བ་ལ་མཐའ་མེད་པའི་རྒྱུ་མཚན་གྱིས་
འཁོར་བ་བདེན་པས་སྟོང་པ་དེ་ཐོག་མ་དང་ཐ་མེད་པ་སྟོང་པ་ཉིད་དུ་འཇོག་པའི་ཕྱིར།
ཟེར་ན། མ་གྲུབ་སྟེ། དེ་ནི་འཁོར་བའི་མཐའ་སོ་སྐྱེ་རང་འགའ་བས་ཇི་བཞིན་ངེས་
མི་ནུས་པར་དགོངས་པ་ཡིན་པའི་ཕྱིར། ཁ་ཅིག་ན་རེ། སེམས་ཅན་གཏན་ནས་མེད་
པ་སྲིད་པར་ཐལ། སེམས་ཅན་ཐམས་ཅད་འཚང་རྒྱ་བ་སྲིད་པའི་ཕྱིར། འདོད་ན།
སེམས་ཅན་ནམ་ཡང་མེད་པ་སྲིད་པར་ཐལ། འདོད་པའི་ཕྱིར། ཟེར་ན། རྣམ་

SS
 སྤྱི་མཐའ་ཟུང་འབྲེལ་སྐབས་གཉིས་པ། ་་།
བཤད་ལྟར་ན་མི་འདོད་ལ། རེ་ཞིག་འདོད་ཀྱང་མི་འགལ་སྙམ་སྟེ། དེ་ལ་ནམ་ཡང་
ཡོད་མ་མྱོང་བར་ཐལ་བ་འཕེན་ན་མ་ཁྱབ་ཅེས་བྱའོ། །དེ་ལ་ཁོ་ན་རེ། ཁྱོད་ཀྱིས་དེ་
སྐད་སྨྲ་བར་མི་རིགས་པར་ཐལ། རྣམ་བཤད་ལས་དངོས་སུ་གསུངས་པ་ལས་འགལ་
ན་ཧ་ཅང་ཐལ་བའི་ཕྱིར། ཟེར་ན། བདེན་མོད། འོན་ཀྱང་དགོངས་པ་བཙལ་
དགོས་པའི་ཕྱིར། དེ་ལྟ་མ་ཡིན་ན། སེམས་ཅན་སངས་རྒྱས་པའི་ཚེ་དེ་ཡོད་པར་
ཐལ༑ རྣམ་བཤད་ལས། ཁྱོད་སངས་རྒྱས་པ་ཡོད་ན་ཁྱོད་མེད་པར་འགལ་ལོ།།
ཞེས་གསུངས་པའི་ཕྱིར། འདོད་ན་བཀག་ཟིན་ཅིང༌། སེམས་ཅན་དང་སེམས་ཅན་
ཡོད་པ་གཉིས་ཡུལ་དུས་གང་ལ་ལྟོས་ཏེ་རང་བཞིན་གཅིག་ཡིན་པའི་ཕྱིར། དེར་ཐལ།
སེམས་ཅན་དང་སེམས་ཅན་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཏེ་
གྲུབ་སྡེ་རྫས་གཅིག་ཡིན་པའི་ཕྱིར། ཁ་ཅིག །འཁོར་བ་ལ་མཐའ་ཡོད་མེད་འདོད་
པའི་ལུགས་གཉིས་ཀ་འགོད་མི་རིགས་པར་ཐལ། འཁོར་བ་ལ་མཐའ་མེད་པར་
འདོད་པའི་ཕྱིར། ཟེར་ན། སྐྱོན་མེད་དེ། འཁོར་བ་ལ་མཐའ་ཡོད་མེད་གཉིས་ཀའི་
ལུགས་ཡོད་པར་མདོ་ལས་བཤད་པའི་དགོངས་པ་སྒྲུབ་པར་འདོད་པའི་ཕྱིར། དེར་
ཐལ༑ གསེར་འཕྲེང་ལས། འཁོར་བ་ལ་མཐའ་ཡོད་མེད་གཉིས་ཀ་བཅོམ་ལྡན་
འདས་ཀྱིས་གསུངས་ཤིང་། དེ་ལ་བརྟེན་ནས་གྲུབ་མཐའ་འཛིན་པ་རྣམས་ཀྱིས་མཐར་
ཡོད་མེད་གཉིས་ཀ་བསྟན་བཅོས་སུ་བཤད་ལ། ཕྱོགས་གཉིས་ཀ་ལ་སྒྲུབ་བྱེད་ཡོད།
ཞེས་གསུངས་པའི་ཕྱིར། ཁ་ཅིག ཐེག་དམན་དགྲ་བཅོམ་པ་ཐེག་ཆེན་ལམ་དུ་འཇུག་
པའི་ཚེ་ས་བདུན་པ་ནས་འཇུག་པར་ཐལ། སྟོང་ཉིད་མངོན་སུམ་དུ་རྟོགས་མྱོང་བའི་
ཐེག་དམན་དགྲ་བཅོམ་པ་ཐེག་ཆེན་ལམ་དུ་འཇུག་པའི་ཚེ་དེ་ནས་འཇུག་པའི་ཕྱིར།
དེར་ཐལ། དགྲ་བཅོམ་པ་དེས་ཐེག་ཆེན་གྱི་མཐོང་ལམ་མངོན་དུ་བྱེད་མི་དགོས་པའི་

s༧
ཉན་རང་དགྲ་བཅོམ་ཐེག་ཆེན་ལམ་དུ་འཇུག་ཚུལ།
ཕྱིར༑ དེར་ཐལ། ཐེག་ཆེན་གྱི་མཐོང་ལམ་དུ་བདེན་པ་མངོན་སུམ་དུ་རྟོགས་པ་ལྟར་
དེས་ཀྱང་བདེན་པ་མངོན་སུམ་དུ་རྟོགས་མྱོང་བའི་ཕྱིར། ཟེར་ན། དེ་མི་འཐད་པར་
ཐལ༑ ཐེག་ཆེན་གྱི་མཐོང་ལམ་དེ་བདེན་པ་མངོན་སུམ་དུ་རྟོགས་པ་ཙམ་གྱི་སྒོ་ནས་
བཞག་པ་མ་ཡིན་པའི་ཕྱིར། དེར་ཐལ། དེ་ཡོན་ཏན་བརྒྱ་ཕྲག་བཅུ་གཉིས་སོགས་
ཐེག་ཆེན་གྱི་ཁྱད་ཆོས་དུ་མས་བཞག་པ་ཡིན་པའི་ཕྱིར། ཁ་ཅིག །ཐེག་ཆེན་ལམ་
དུ་འཇུག་ཁ་མའི་ཉན་ཐོས་ཡོད་པར་ཐལ། ཉན་ཐོས་ཐེག་ཆེན་ལམ་དུ་འཇུག་ཁ་མ་
ཡོད་པའི་ཕྱིར། ཟེར་ན། མ་ཁྱབ། རྟགས་དེར་ཐལ། ཉན་ཐོས་ཐེག་ཆེན་ལམ་དུ་
ཞུགས་པ་ཡོད་པའི་ཕྱིར། དེར་ཐལ། དེ་སངས་རྒྱས་པ་ཡོད་པའི་ཕྱིར། འདོད་མི་
ནུས་ཏེ། ལྷག་བསམ་རྣམ་དག་རྒྱུད་ལ་སྐྱེས་པའི་ཉན་ཐོས་མེད་པའི་ཕྱིར། ཁ་ཅིག་ན་
རེ༑ འཕགས་པ་ཕུང་གསུམ་པ་ཡོད་པར་ཐལ། གོང་གི་དམ་བཅའ་འཐད་པའི་ཕྱིར།
འདོད་ན། སྡེ་སྣོད་ཕུང་གསུམ་པ་ཡོད་པར་ཐལ། འདོད་པའི་ཕྱིར་ན། མ་ཁྱབ་
གསུང་༑ འདོད་མི་ནུས་ཏེ། སྡེ་སྣོད་བཞི་པ་མེད་ཅིང་། གྲུབ་མཐའ་སྨྲ་བ་ལྔ་པ་མེད་
པའི་ཕྱིར། ཟེར་ན། ཡང་ན་འདིར་མ་ཁྱབ། རྟགས་དེར་ཐལ། ཇོ་བོའི་གསུང་
ལས༑ སངས་རྒྱས་པ་ལ་བཞི་པ་དང་། ། ལྔ་པ་ཐུབ་པའི་དགོངས་པ་མིན། །ཞེས་
གསུངས་པའི་ཕྱིར། ཁོ་ན་རེ། སྡེ་སྣོད་བཞི་པ་ཡོད་པར་ཐལ། སྡེ་སྣོད་བཞི་ཡོད་
པའི་ཕྱིར། ཟེར་ན། མ་ཁྱབ། རྟགས་དེར་ཐལ། སྡེ་སྣོད་བཅུ་གཉིས་ཡོད་པའི་
ཕྱིར༑ དེར་ཐལ། གསུང་རབ་ཡན་ལག་བཅུ་གཉིས་ཡོད་པའི་ཕྱིར། ཁ་ཅིག།
ཐེག་དམན་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་དེ་ཐེག་
ཆེན་དགྲ་བཅོམ་པ་ཡིན་པར་ཐལ། དེ་ཐེག་ཆེན་གྱི་དགྲ་བཅོམ་པ་ཡིན་པའི་ཕྱིར།
ཟེར་ན། རེ་ཞིག་མ་ཁྱབ། རྟགས་དེར་ཐལ། ཐེག་ཆེན་པའི་དགྲ་བཅོམ་པ་ཡིན་

སྤྱི་མཐའ་ཟུང་འབྲེལ་སྐབས་གཉིས་པ། །
པའི་ཕྱིར་ན། མ་ཁྱབ། ཁ་ཅིག་ན་རེ། དེ་ཐེག་ཆེན་དགྲ་བཅོམ་པ་ཡིན་པར་ཐལ།
དེ་མི་སློབ་པ་ཡིན་པའི་ཕྱིར། དེར་ཐལ། མི་སློབ་པའི་རྟོགས་པ་སྔོན་སོང་ཡིན་པའི་
ཕྱིར༑ དེར་ཐལ། ཉན་ཐོས་དགྲ་བཅོམ་པ་དེ་མི་སློབ་པ་ཡིན་པའི་ཕྱིར། དེར་ཐལ།
མཛོད་ལས། དེ་ཚེ་དེ་མི་སློབ་དགྲ་བཅོམ། །ཞེས་གསུངས་པའི་ཕྱིར་ན། མ་ཁྱབ་
སྟེ༑ དེ་ནི་ཐེག་པ་རང་ལམ་གྱི་མི་སློབ་པ་ཡིན་པ་ལ་དགོངས་པའི་ཕྱིར། །
༈ འཁོར་ལོའི་སྒར་རྒྱལ། | ན་་་
༈ བྱང་ཆུབ་ཏུ་སེམས་བསྐྱེད་པ་ནི་འཁོར་བ་ཇི་སྲིད་པར་སེམས་ཅན་གྱི་དོན་བྱེད་པར་
ཞུགས་པ་ཉིད་ཀྱིས་ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་པ་ཞེས་བྱ་བ་ནི་
རང་བཞིན་ཡིན་ནོ། །ཞེས་པའི་སྐབས་སུ་མཐའ་དཔྱད་པ་ལ་གསུམ་ལས། དང་པོ་
ལ་ཁ་ཅིག ། མ་རིག་པའི་བག་ཆགས་དེ། འདིར་ཉོན་མོངས་པ་རྣམ་པ་ཐམས་ཅད་དུ་
སྤངས་པ་མིན་ཞེས་པའི་དངོས་བསྟན་གྱི་ཉོན་མོངས་ཡིན་ཟེར་ན། དེ་མི་འཐད་པར་
ཐལ༑ དེ་བྱང་ཆུབ་སེམས་དཔས་སྤང་བྱའི་གཙོ་བོར་བྱས་ནས་སྤོང་དགོས་པའི་ཕྱིར།
དེར་ཐལ། དེས་ཤེས་སྒྲིབ་སྤང་བྱའི་གཙོ་བོར་བྱས་ནས་སྤོང་དགོས་པའི་ཕྱིར །
གཞན་ཡང་། དེ་མི་འཐད་པར་ཐལ། མ་རིག་པའི་བག་ཆགས་དེ་འདིར་བསྟན་ཉོན་
མོངས་ཡིན་ན། དེ་ཉན་རང་སློབ་པ་རྣམས་ཀྱིས་གཙོ་བོར་སྤོང་དགོས་པ་ལས། ཉན་
རང་སློབ་པས་དེ་གཙོ་བོར་མི་སྤོང་བའི་ཕྱིར། དང་པོ་དེར་ཐལ། བྱང་སེམས་ཀྱི་
ལམ་ཤེས་དེས་འདིར་བསྟན་ཉོན་མོངས་གཙོ་བོར་མི་སྤོང་བའི་སྒོ་ནས་ཉན་རང་གི་ལམ་
ལས་རང་བཞིན་གྱི་ཁྱད་པར་དུ་འཕགས་པ་ལ་རྒྱུ་མཚན་ཡང་དག་ཡོད་པའི་ཕྱིར།

se
འཁོར་ལོའི་རྒྱུར་རྒྱལ། །
ཕྱི་མ་དེར་ཐལ། ཉན་རང་དགྲ་བཅོམ་པས་མ་རིག་པའི་བག་ཆགས་མ་སྤངས་པའི་
ཕྱིར ༑ དེར་ཐལ། བག་ཆགས་དེ་ཤེས་སྒྲིབ་ཕྲ་ཞིང་ཕྲ་བ་ཡིན་པའི་ཕྱིར། ཁ་ཅིག་མ་
རིག་པ་དེ་འདིར་བསྟན་ཉོན་མོངས་ཡིན་ཟེར་ན། འོ་ན། བྱང་ཆུབ་སེམས་དཔས་མ་
རིག་པ་དེ་གཞན་དོན་སྒྲུབ་པའི་ཡན་ལག་ཏུ་སྒྱུར་བར་བྱེད་པར་ཐལ། དེ་འདིར་བསྟན་
ཉོན་མོངས་ཡིན་པའི་ཕྱིར། འདོད་མི་ནུས་ཏེ། མ་རིག་པའི་དབང་གིས་གཞན་དོན་
བྱེད་མི་ནུས་པའི་ཕྱིར། ཁ་ཅིག །འདིར་བཤད་པའི་ཉོན་མོངས་དེ་ཉོན་མོངས་མཚན་
ཉིད་པ་ཡིན་ཅིང་། དེ་བྱང་ཆུབ་སེམས་དཔའ་སྐྱེ་བ་ལེན་པའི་རྒྱུར་ཡང་དགོས་སོ་ཞེ་
ན༑ དེ་མི་འཐད་པར་ཐལ། བྱང་སེམས་འཕགས་པ་བསམ་བཞིན་དུ་སྙིང་རྗེ་དང་
སྨོན་ལམ་གྱི་དབང་གིས་སྐྱེ་བ་ལེན་གྱི། དེ་ཉོན་མོངས་པའི་དབང་གིས་སྐྱེ་བ་ལེན་པ་
མ་ཡིན་པའི་ཕྱིར། དེར་ཐལ། དེ་ཉོན་མོངས་པའི་དབང་གིས་སྐྱེ་བ་ལེན་ན་དེའི་
དབང་གིས་རྒ་བ་དང་ན་བ་སོགས་ཀྱང་ཡོད་དགོས་པ་ལས་བྱང་སེམས་འཕགས་པ་ལ་
དེ་མེད་པའི་ཕྱིར། དེར་ཐལ། རྒྱུད་བླ་མར། འཕགས་པས་ན་དང་རྒྱ་བ་དང་།།
འཆི་བའི་སྡུག་བསྔལ་རྩད་ནས་སྤངས། ། ལས་དང་ཉོན་མོངས་དབང་གིས་སྐྱེ། །དེ་
ལ་དེ་མེད་ཕྱིར་དེ་མེད། །ཅེས་གསུངས་པའི་ཕྱིར། དེ་ལ་ཁོ་ན་རེ། བྱང་སེམས་
འཕགས་པ་ཡིན་ན། ལས་ཉོན་གྱི་དབང་གིས་སྐྱེ་འཆི་མི་བྱེད་པས་ཁྱབ་པ་བད ན་
ཡང་༑ །དེའི་དབང་གིས་བྱུང་བའི་སྐྱེ་འཆི་སྤངས་པས་མ་ཁྱབ་སྟེ། དེ་ལྟར་ཁྱབ་ན།
བྱང་སེམས་འཕགས་པ་ཡིན་ན། ལས་ཉོན་གྱི་དབང་གིས་ཉིད་མཚམས་སྦྱོར་བ་
སྤངས་དགོས་པས་འཁོར་བ་ཡང་སྤངས་པར་འགྱུར་ལ། དེ་ལྟར་ན། བྱང་འཕགས་
ལ་དགྲ་བཅོམ་གྱིས་ཁྱབ་པར་འགྱུར་བའི་ཕྱིར། གསུང་ངོ། ། ཁ་ཅིག བསོད་
ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་སོགས་རྒྱུ་བརྒྱད་པོ་དེ། ཉོན་

སྤྱི་མཐའ་ཟུང་འབྲེལ་སྐབས་གཉིས་པ།
མོངས་དང་བྱེད་ལས་འདྲ་བས་སྐབས་འདིར་བསྟན་གྱི་ཉོན་མོངས་ཡིན་ཟེར་ན། དེ་མི་
འཐད་པར་ཐལ། དེ་རྣམས་བྱང་ཆུབ་སེམས་དཔས་སྤང་བྱའི་གཙོ་བོར་བྱེད་དམ་མི་
བྱེད་སྙམ་པའི་དོགས་པ་རྟོགས་ལྡན་ལ་མི་སྐྱེ་བའི་ཕྱིར། དེར་ཐལ། དེ་རྒྱལ་སྲས་ཀྱི་
སྤྱོད་པ་ཁྱད་པར་ཅན་ཡིན་པའི་ཕྱིར།། ༈ གཉིས་པ་རང་ལུགས་ལ། སྐབས་འདིར་
བསྟན་གྱི་ཉོན་མོངས་དེ་ཉོན་མོངས་མཚན་ཉིད་པ་ཡིན་ཀྱང་། དེ་བྱང་ཆུབ་སེམས་
དཔས་གཙོ་བོར་མི་སྤོང་བའི་རྒྱུ་མཚན་ཡོད་དེ། བྱང་སེམས་འཕགས་པ་འདོད་
ཁམས་སུ་སྙིང་རྗེ་དང་སྨོན་ལམ་གྱི་དབང་གིས་སྐྱེ་བ་བླངས་ནས་འཁོར་ལོ་བསྒྱུར་རྒྱལ་
ལ་སོགས་པར་གྱུར་ཏེ་སྲས་སྟོང་སོགས་བསྐྲུན་པ་ལ་འདོད་པའི་འདོད་ཆགས་གཞན་
དོན་སྒྲུབ་པའི་ཡན་ལག་ཏུ་སྒྱུར་བར་བྱེད། གཟུགས་ཁམས་སུ་སྐྱེས་ནས་གཟུགས་ཀྱི་
འདོད་ཆགས་གཞན་དོན་སྒྲུབ་པའི་ཡན་ལག་ཏུ་སྒྱུར་བར་བྱེད་པའི་ཕྱིར། དེས་ན་
འདོད་པའི་འདོད་ཆགས་དང༌། གཟུགས་ཀྱི་སས་བསྡུས་པའི་འདོད་ཆགས་གཉིས་
སྐབས་འདིར་བསྟན་པའི་ཉོན་མོངས་དང༌། དེ་དམན་ལམ་སྔོན་དུ་མ་སོང་བའི་བྱང་
སེམས་ཀྱིས་གཙོ་བོར་མི་སྤོང་སྟེ། འགྲེལ་ཆེན་ལས། འདོད་པ་དང་སྲིད་པའི་ཟག་
པ་ནི་མ་ཡིན་ཏེ། བསམ་བཞིན་དུ་སྲིད་པར་སྐྱེ་བ་ལེན་པའི་ཕྱིར་རོ། ། ཞེས་གསུངས་
པའི་ཕྱིར།། ༈ གསུམ་པ་རྩོད་པ་སྤོང་བ་ལ། ཁ་ཅིག བྱང་སེམས་འཕགས་པ་
སྙིང་རྗེ་དང་སྨོན་ལམ་གྱི་དབང་གིས་སྐྱེ་བ་ལེན་པའི་རྒྱུར་ཉོན་མོངས་དགོས་པར་ཐལ།
དེས་གཞན་དོན་སྒྲུབ་པའི་ཡན་ལག་འགའ་ཞིག་ཏུ་དེ་དགོས་པའི་ཕྱིར་ན་མ་ཁྱབ། ཁ་
ཅིག བྱང་སེམས་འཕགས་པ་ཡིན་ན། ལས་ཉོན་གྱིས་བླངས་པའི་ལུས་སྤངས་པས་
ཁྱབ་པར་ཐལ། དམ་བཅའ་འཐད་པའི་ཕྱིར། ཟེར་ན། མ་ཁྱབ། འདོད་ན། མི་
འཐད་པར་ཐལ། ལས་ཉོན་གྱིས་སྐྱེ་བ་བླངས་པའི་བྱང་སེམས་སྦྱོར་ལམ་པ་དང་ལུས་

27
འཁོར་ལོའི་རྒྱུར་རྒྱལ། །
རྟེན་གཅིག་པའི་བྱང་འཕགས་ཀྱི་ལུས་ཡོད་པའི་ཕྱིར། དེར་ཐལ། བྱང་སེམས་སྦྱོར་
ལམ་པའི་རྟེན་ལ་ཐེག་ཆེན་མཐོང་ལམ་དུ་འཇུག་དགོས་པའི་ཕྱིར། ཁ་ཅིག དམན་
ལམ་སྔོན་དུ་སོང་བའི་བྱང་སེམས་འཕགས་པ་འཁོར་ལོ་བསྒར་རྒྱལ་དུ་སྐྱེ་བ་ལེན་པ་
མེད་པར་ཐལ། ཐེག་དམན་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་
འཕགས་པ་འཁོར་ལོ་བསྒྱུར་རྒྱལ་དུ་སྐྱེ་བ་ལེན་པ་མེད་པའི་ཕྱིར་ན། རེ་ཞིག་མ་ཁྱབ་
སྙམ༑ རྟགས་དེར་ཐལ། དེས་འཁོར་ལོ་བསྒར་རྒྱལ་དུ་སྐྱེས་ནས་འདོད་པའི་འདོད་
ཆགས་གཞན་དོན་སྒྲུབ་པའི་ཡན་ལག་ཏུ་སྒར་བར་མི་བྱེད་པའི་ཕྱིར། དེར་ཐལ།
དེས་འདོད་ཆགས་སྤངས་ཟིན་པའི་ཕྱིར། གོང་དུ་འདོད་མི་ནུས་ཏེ། ཐེག་དམན་གྱི་
ཚོགས་ལམ་ཙམ་ཐོབ་ནས་ཐེག་ཆེན་ལམ་དུ་ཞུགས་པའི་བྱང་འཕགས་འཁོར་ལོ་བསྒྱུར་
རྒྱལ་དུ་སྐྱེ་བ་ལེན་པ་སྲི ད་པའི་ཕྱིར། ཁོ་ན་རེ། འཁོར་ལོ་བསྒྱུར་རྒྱལ་དུ་སྐྱེ་བ་
བླངས་ནས་སྲས་སྟོང་སོགས་བསྐྱེད་པ་ལ་ཉོན་མོངས་གྲོགས་སུ་མི་དགོས་པར་ཐལ།
དབང་ཐོབ་པའི་བྱང་སེམས་ཀྱིས་ཉོན་མོངས་པ་སྤངས་ཟིན་ཀྱང་སྲས་བསྐྲུན་ནས་གཞན་
དོན་བྱེད་ནུས་པའི་ཕྱིར། དེར་ཐལ། དཔེར་ན། རྒྱལ་བུ་གཞོན་ནུ་དོན་གྲུབ་ཀྱིས་
ཉོན་མོངས་སྤངས་སུ་ཟིན་ཀྱང་སྲས་སྒྲ་གཅན་འཛིན་བསྐྲུན་པ་བཞིན་ཡིན་པའི་ཕྱིར།
གསུང་ན། འདི་ལ་ནི་ཇི་ལྟར་ཡིན་གསལ་བར་བཤད་པ་གཞན་མ་མཐོང་ཡང་།
རྗེའི་རིམ་ལྔ་གསལ་སྒྲོན་ལྟར་ན་སྔ་མ་ཉོན་མོངས་དགོས་པ་ནི་སྤྱིར་བཏང་དང༌།
འདིར་དམིགས་བསལ་ལྟ་བུར་ཁས་ལེན་དགོས་པ་འདྲ་སྟེ། དེ་ལྟར་མ་ཡིན་ན།
ཐལ་འགྱུར་བའི་ལུགས་ལ་ས་བརྒྱད་པ་སོགས་ནས་ཉོན་མོངས་སྤངས་ཟིན་པས།
དག་ས་ལ་གནས་པའི་བྱང་སེམས་དང་སངས་རྒྱས་བཅོམ་ལྡན་འདས་ཀྱིས་མཛད་པ་
བཅུ་གཉིས་ཀྱི་ཚུལ་སྟོན་པ་ཡོད་པར་གསུངས་པ་དང་འགལ་བར་འགྱུར་བའི་ཕྱིར །

༢
 སྤྱི་མཐའ་ཟུང་འབྲེལ་སྐབས་གཉིས་པ།
འདིར་དོན་གྱི་རྗེས་སུ་འབྲང་བའི་མཁས་པས་དཔྱད་པར་འཚལ་ལོ། ཁ་ཅིག བྱང་
སེམས་འཕགས་པས་འདོད་པའི་ཉོན་མོངས་གཙོ་བོར་མི་སྤོང་ཞིང་ཉོན་མོངས་གཙོ་བོར་
སྤོང་བའི་ཁྱད་པར་འཐད་པར་ཐལ། འགྲེལ་ཆེན་ལས། མ་རིག་པ་དང་ལྟ་བས་
བསྡུས་པའི་བག་ལ་ཉལ་ནི་སྤོང་གི། འདོད་པ་དང་སྲིད་པའི་ཟག་པ་ནི་མ་ཡིན་ཏེ།
ཞེས་གསུངས་པའི་ཕྱིར་ན། མ་ཁྱབ་བོ།། གཉིས་པ་ལམ་ཤེས་ཀྱི་རང་བཞིན་
བཤད་པ་ལ་གསུམ། ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་གྱི་ལམ་
ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་ལམ་ཤེས་བཤད་པའོ། །དང་པོ་
ལ་གཉིས། ངོ་བོ་དང༌། རང་བཞིན་བཤད་པའོ། །དང་པོ་ནི། ལམ་ཤེས་ཉིད་ཀྱི་
ཚུལ་ལ་ནི། །ཞེས་སོགས་རྐང་པ་བཞི་གསུངས་ཏེ། དེའི་དོན་འཆད་པ་ན་འགྲེལ་
པར༑ དེ་ལ་སྡུག་བསྔལ་གྱི་བདེན་པའི་གོ་རིམ་བཞིན་དུ་མི་རྟག་པ་དང་ཞེས་པ་ནས།
དེ་ལྟར་ཡོངས་སུ་ཤེས་པར་བྱའོ། །ཞེས་པའི་བར་གསུངས་ལ། གང་ལས་འཕྲོས་པ་
ཡོད་དེ། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ནི། རྣམ་པ་ཐམས་
ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས་མི་དམིགས་པའི་ཚུལ་གྱིས་
གཟུགས་མི་རྟག་པར་ཡིད་ལ་བྱའོ། །ཞེས་སོགས་ཀྱི་མདོ་ལས་འཕྲོས་པའི་ཕྱིར།
འདི་ལ་གཉིས། རྩ་བའི་དོན་དང་། མཐའ་དཔྱད་པའོ། །དང་པོ་ནི། ལམ་ཤེས་
རྫོགས་པར་བསྒོམ་པ་ཉིད་ཀྱི་ཚུལ་ལ་ནི། ཉན་ཐོས་ལམ་འདི་ཆོས་ཅན། ཁྱོད་ཇི་ལྟར་
བསྒོམ་པའི་ཚུལ་ཤེས་པར་བྱ་སྟེ། འཕགས་པའི་བདེན་པ་བཞི་པོ་དག་གི་རྣམ་པ་མི་
རྟག་སོགས་བཅུ་དྲུག་པོ་བདེན་པར་མི་དམིགས་པར་རྟོགས་པའི་ཤེས་རབ་དང་།
སེམས་བསྐྱེད། བསྔོ་བ་གསུམ་གྱིས་ཟིན་པའི་སྒོ་ནས་སྒོམ་པར་བྱེད་དགོས་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག་ན་རེ། ཉན་

འཁོར་ལོའི་རྒྱུར་རྒྱལ། |
ཐོས་ཀྱི་ལམ་རང་བཞིན་མེད་པར་མངོན་སུམ་དུ་རྟོགས་པའི་ཐེག་ཆེན་འཕགས་པའི་
མཁྱེན་པ། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་ཟེར་ན། དེ་མི་འཐད་
པར་ཐལ། དེ་འདྲའི་ཐེག་ཆེན་འཕགས་པའི་མཁྱེན་པ་མེད་པའི་ཕྱིར། དེར་ཐལ།
ཉན་ཐོས་ཀྱི་ལམ་རང་བཞིན་གྱིས་གྲུབ་པའི་ཕྱིར། ཁ་ཅིག ཉན་ཐོས་ཀྱི་ལམ་དོན་
དམ་པར་རང་བཞིན་མེད་པར་མངོན་སུམ་དུ་རྟོགས་པའི་ཐེག་ཆེན་འཕགས་པའི་མཁྱེན་
པ༑ ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་ཟེར་ན། ཐེག་ཆེན་མཐོང་
ལམ་བར་ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དེར་ཐལ། ཆོས་ཐམས་ཅད་བདེན་མེད་དུ་མངོན་སུམ་དུ་རྟོགས་པའི་ཐེག་ཆེན་
འཕགས་པའི་ཡེ་ཤེས་ཡིན་པའི་ཕྱིར། འདོད་ན། ཐེག་དམན་གྱི་རྟོགས་རིགས་སུ་
གནས་པར་ཐལ། འདོད་པའི་ཕྱིར། འདོད་མི་ནུས་ཏེ། སྟོང་ཉིད་མངོན་སུམ་དུ་
རྟོགས་པའི་སློབ་པའི་ཡེ་ཤེས་ཡིན་པའི་ཕྱིར། ཁ་ཅིག ཉན་ཐོས་ཀྱི་ལམ་དོན་དམ་
པར་མེད་པར་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་ཆེན་འཕགས་
པའི་མཁྱེན་པ། དེའི་མཚན་ཉིད་ཟེར་ན། བྱང་སེམས་མཐོང་ལམ་པའི་རྒྱུད་ཀྱི་ཐེག་
ཆེན་སེམས་བསྐྱེད་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་
ཐལ༑ བྱང་འཕགས་ཀྱི་མཁྱེན་པ་ཡིན་པའི་ཕྱིར། འདོད་མི་ནུས་ཏེ། ཐེག་ཆེན་
སེམས་བསྐྱེད་ཡིན་པའི་ཕྱིར། ཁ་ཅིག སེམས་བསྐྱེད་བསྔོ་བ་ཤེས་རབ་གསུམ་གྱིས་
ཟིན་པའི་ཐེག་ཆེན་གྱི་མངོན་རྟོགས། དེའི་མཚན་ཉིད་ཟེར་ན། བྱང་སེམས་སྦྱོར་
ལམ་པའི་རྒྱུད་ཀྱི་ངེས་འབྱུང་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དེར་ཐལ། ཐེག་ཆེན་སེམས་བསྐྱེད་ཀྱིས་ཟིན་པ་གང་ཞིག གཞན་གཉིས་ཀྱིས་ཀྱང་
ཟིན་པའི་ཡེ་ཤེས་ཡིན་པའི་ཕྱིར། དང་པོ་དེར་ཐལ། ཐེག་ཆེན་པའི་རྒྱུད་ཀྱི་ལམ་

༧ཚ་
སྤྱི་མཐའ་ཟུང་འབྲེལ་སྐབས་གཉིས་པ།
ཡིན་པའི་ཕྱིར། ཕྱི་མ་དེར་ཐལ། བསྔོ་བས་ཟིན་པ་གང་ཞིག སྟོང་ཉིད་རྟོགས་པའི་
ཤེས་རབ་ཀྱིས་ཟིན་པའི་ཕྱིར། རེ་རེ་ནས། དེར་ཐལ། ཐེག་ཆེན་སྦྱོར་ལམ་ཐོབ་
པའི་མཁྱེན་པ་ཡིན་པའི་ཕྱིར། ཁ་ཅིག དེ་གསུམ་གྱིས་ཟིན་པའི་ཐེག་ཆེན་འཕགས་
པའི་མངོན་རྟོགས། སྐབས་འདིར་དངོས་སུ་བསྟན་པའི་ཉན་ཐོས་ཀྱི་ལམ་ཤེས་པའི་
ལམ་ཤེས་ཀྱི་མཚན་ཉིད་ཟེར་ན། མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་
པའི་ཐེག་ཆེན་གྱི་སྒོམ་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དེར་ཐལ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། འདོད་ན། ཐེག་ཆེན་
གྱི་མཐོང་ལམ་ཡིན་པར་ཐལ་འདོད་པའི་ཕྱིར། ཁ་ཅིག ཉན་ཐོས་ཀྱི་རྟོགས་རིགས་
སུ་གནས་པའི་ཐེག་ཆེན་གྱི་བདེན་པ་མངོན་རྟོགས། སྐབས་འདིར་དངོས་སུ་བསྟན་
པའི་དེའི་མཚན་ཉིད་ཟེར་ན། བྱང་སེམས་མཐོང་ལམ་པའི་རྒྱུད་ཀྱི་ཐར་པ་དོན་གཉེར་
གྱི་བློ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། ཐབས་
ཤེས་གཉིས་སུ་ཕྱེ་བའི་ཤེས་རབ་ཀྱི་ཆར་གཏོགས་པར་ཐལ། འདོད་པའི་ཕྱིར།
འདོད་མི་ནུས་སོ། །ཁ་ཅིག ཉན་རང་གི་ལམ་ཤེས་པའི་ལམ་ཤེས་གཉིས་འགལ་
ཟེར་ན། དེ་མི་འཐད་པར་ཐལ། དེ་གཉིས་ཀྱི་གཞི་མཐུན་ཡོད་པའི་ཕྱིར། དེར་ཐལ།
གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེ་དེ་ལྟར་
ཡིན་པའི་ཕྱིར། དེར་ཐལ། ཉན་རང་གཉིས་ཀྱིས་གང་ཟག་གི་བདག་མེད་གཙོ་བོར་
སྒོམ་ཞིང་བདག་འཛིན་སྤང་བྱའི་གཙོ་བོར་བྱེད་པར་མཚུངས་པའི་ཕྱིར། ཁ་ཅིག་
ལམ་ཤེས་གསུམ་པོ་འགལ་ལོ་ཟེར་ན། དེ་མི་འཐད་པར་ཐལ། དེ་གསུམ་གྱི་གཞི་
མཐུན་ཡོད་པའི་ཕྱིར། དེར་ཐལ། རྟོགས་རིགས་གསུམ་ཀའི་གཞི་མཐུན་པ་ཡོད་
པའི་ཕྱིར། དེར་ཐལ། བྱང་སེམས་མཐོང་ལམ་པའི་རྒྱུད་ཀྱི་རྣམ་ཐར་སྒོ་གསུམ་པོ་དེ་

1:|: འཁོར་ལོའི་རྒྱུར་རྒྱལ། །
དེ་ལྟར་ཡིན་པའི་ཕྱིར། དེར་ཐལ། ཉན་རང་གཉིས་ཀྱིས་རྣམ་ཐར་སྒོ་གསུམ་གཙོ་
བོར་སྒོམ་དགོས་པ་གང་ཞིག བྱང་སེམས་ཀྱིས་ཀྱང་དེ་ལྟར་སྒོམ་དགོས་པའི་ཕྱིར།
དང་པོ་དེར་ཐལ། དེས་ཐར་པ་ཐོབ་པ་ལ་མི་རྟག་སོགས་བཅུ་དྲུག་གཙོ་བོར་སྒོམ་
དགོས་པའི་ཕྱིར། ཕྱི་མ་དེར་ཐལ། སངས་རྒྱས་འཕགས་པའི་རྒྱུད་ཀྱི་རྣམ་ཐར་སྒོ་
གསུམ་པོ་དེ་བྱང་ཆུབ་སེམས་དཔའི་རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་
གྱི་རྣམ་པ་ཡིན་པའི་ཕྱིར། གཞན་ཡང་། དེ་གསུམ་མི་འགལ་བར་ཐལ། བྱང་
སེམས་འཕགས་པའི་རྒྱུད་ཀྱི་ཚུལ་ཁྲིམས་ཀྱི་བསླབ་པར་གྱུར་བའི་མཁྱེན་པ་དེ་རྟོགས་
རིགས་གསུམ་གར་གནས་པའི་ཕྱིར། དེར་ཐལ། ཐེག་ཆེན་པས་བསླབ་གསུམ་ལ་
གཙོ་བོར་འབད་དགོས་པའི་ཕྱིར།། ༈ །།གཉིས་པ་རང་གི་ལུགས་ལ། ཉན་ཐོས་
ཀྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ། ཉན་ཐོས་ཀྱི་ལམ་
ཤེས་པའི་ལམ་ཤེས་ཀྱི་མཚན་ཉིད། དེ་ལ་དེར་གྱུར་པའི་རྒྱུ་ལམ་ཤེས་དང༌། འབྲས་
བུ་ལམ་ཤེས་གཉིས་ཡོད། སེམས་བསྐྱེད་བསྔོ་བ་ཤེས་རབ་གསུམ་གྱིས་ཟིན་པའི་སྒོ་
ནས་ཉན་ཐོས་ཀྱི་རྟོགས་རིགས་སུ་གནས་པའི་ཐབས་ཤེས་གཉིས་སུ་ཕྱེ་བའི་ཤེས་རབ་
ཀྱི་ཆར་གཏོགས་པའི་མཉམ་གཞག་གི་སས་བསྡུས་པའི་ཐེག་ཆེན་མཐོང་ལམ་པའི་རྒྱད་
སྐབས་འདིར་དངོས་སུ་བསྟན་པའི་ཉན་ཐོས་ཀྱི་ལམ་ཤེས་པའི་ལམ་
ཀྱི་མཁྱེན་པ། 
ཤེས་ཀྱི་མཚན་ཉིད། མཚན་གཞི་ནི། མི་རྟག་སོགས་བཅུ་དྲུག་མངོན་སུམ་དུ་རྟོགས་
པའི་ཐེག་ཆེན་གྱི་མཐོང་ལམ་ལྟ་བུ། བྱང་སེམས་འཕགས་པས་ཉན་ཐོས་ཀྱི་ལམ་ཤེས་
པའི་ལམ་ཤེས་སྒོམ་པ་ལ་དགོས་པ་ཡོད་དེ། ཉན་ཐོས་ཀྱི་རིགས་ཅན་རྗེས་སུ་བཟུང་བ་
དང་༑ རང་རྒྱུད་ཀྱི་ཉོན་མོངས་གཞོམ་པའི་ཆེད་ཡིན་པའི་ཕྱིར།། ༈ །།གསུམ་པ་
རྩོད་པ་སྤོང་བ་ལ། ཁ་ཅིག ཉན་ཐོས་ཀྱི་ལམ་ཤེས་ཡོད་པར་ཐལ། ཉན་ཐོས་ཀྱི་

s
 སྤྱི་མཐའ་ཟུང་འབྲེལ་སྐབས་གཉིས་པ།
ལམ་ཤེས་པའི་ལམ་ཤེས་ཡོད་པའི་ཕྱིར་ན། མ་ཁྱབ། ཁ་ཅིག རྣམ་མཁྱེན་ཡིན་ན།
ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་དགོས་པར་ཐལ། དེ་ཡིན་ན། ཉན་ཐོས་
ཀྱི་ལམ་ཤེས་དགོས་པ་གང་ཞིག ལམ་ཤེས་ཡིན་དགོས་པའི་ཕྱིར། ཟེར་ན་མ་ཁྱབ།
དང་པོ་དེར་ཐལ། དེ་ཡིན་ན། ཆོས་ཐམས་ཅད་ཤེས་དགོས་པའི་ཕྱིར། ཕྱི་མ་དེར་
ཐལ༑ དེ་ཡིན་ན། འབྲས་བུ་ལམ་ཤེས་ཡིན་དགོས་པའི་ཕྱིར། ཁ་ཅིག གང་ཟག་
གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན། ཉན་ཐོས་
ཀྱི་ལམ་ཤེས་པའི་ལམ་ཤེས་ཡིན་པར་ཐལ། སྐབས་འདིར་བསྟན་པའི་དེ་ཡིན་པའི་
ཕྱིར ༑ འདོད་ན། དེ་ཆོས་ཅན། ཉན་ཐོས་ཀྱི་ལམ་ཤེས་པར་ཐལ། འདོད་པའི་
ཕྱིར་ན། མ་ཁྱབ། འདོད་ན། མི་འཐད་པར་ཐལ། དེའི་དངོས་ཀྱི་གཞལ་བྱ་ཡིན་
ན༑ གང་ཟག་གི་བདག་མེད་ཕྲ་མོ་ཡིན་དགོས་པའི་ཕྱིར། ཁ་ཅིག བྱང་སེམས་
མཐོང་ལམ་པའི་རྒྱུད་ལ་མི་རྟག་སོགས་བཅུ་དྲུག་ཡོད་པར་ཐལ། དེ་མངོན་སུམ་དུ་
རྟོགས་པའི་ཡེ་ཤེས་ཡོད་པའི་ཕྱིར་ན། མ་ཁྱབ། འདོད་མི་ནུས་ཏེ། དེའི་རྒྱུད་ལ་
སྡུག་བསྔལ་བདེན་པ་མེད་པའི་ཕྱིར། ཁོ་ན་རེ། དེའི་རྒྱུད་ཀྱི་མི་རྟག་སོགས་བཅུ་དྲུག་
མངོན་སུམ་དུ་རྟོགས་པའི་ཡེ་ཤེས་དེ། མི་རྟག་སོགས་བཅུ་དྲུག་མངོན་སུམ་དུ་རྟོགས་
པའི་ཡེ་ཤེས་ཡིན་པར་ཐལ། དེའི་རྒྱུད་ལ་དེ་ཡོད་པའི་ཕྱིར་ན། མ་ཁྱབ། འདོད་ན།
མི་འཐད་པར་ཐལ། དེའི་རྒྱུད་ཀྱི་བདག་མེད་མངོན་སུམ་དུ་རྟོགས་པའི་ཡེ་ཤེས་ཡིན་
ན༑ ཉེར་ལེན་གྱི་ཕུང་པོའི་སྟེང་གི་མི་རྟག་པ་མངོན་སུམ་དུ་རྟོགས་པའི་ཡེ་ཤེས་མ་
ཡིན་དགོས་པའི་ཕྱིར། ཁ་ཅིག་ན་རེ། སངས་རྒྱས་འཕགས་པའི་རྒྱུད་ཀྱི་མི་རྟག་
སོགས་བཅུ་དྲུག་རྟོགས་པའི་ཡེ་ཤེས་དེ། ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་
པར་ཐལ། བྱང་སེམས་འཕགས་པའི་རྒྱུད་ཀྱི་དེ་དེ་ལྟར་ཡིན་པའི་ཕྱིར། འདོད་ན།

שע
ངེས་འབྱེད་ཆ་མཐུན། །
སངས་རྒྱས་འཕགས་པའི་རྒྱུད་ཀྱི་མི་རྟག་སོགས་བཅུ་དྲུག་ཆོས་ཅན། ཁྱོད་ཡོད་པར་
ཐལ༑ ཁྱོད་མངོན་སུམ་དུ་རྟོགས་པའི་ཡེ་ཤེས་ཡོད་པའི་ཕྱིར། དེར་ཐལ། དེ་ཉན་
ཐོས་ཀྱི་ལམ་ཤེས་པའི་ལམ་ཤེས་ཡིན་པའི་ཕྱིར་ན། སྔ་མར་རྩོད་གཞི་སྐྱོན་ཅན་ནོ།།
༈ ངེས་འབྱེད་ཆ་མཐུན། 1:1:|
འཕགས་པ་ཉན་ཐོས་ལམ་ལ་ནི། །ཞེས་པ་ནས། མཁྱེན་ནས་ཆོས་རྣམས་མ་
གཟིགས་ཕྱིར། །ཞེས་པའི་བར་གསུངས་ཏེ། དེའི་དོན་འགྲེལ་པར་འཆད་པ་ལ། །
གཟུགས་ལ་སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་སྟོང་པའི་ཕྱིར། ཞེས་པ་
ནས༑ གོ་རིམ་བཞིན་དུ་བདེན་པ་བཞི་ལ་དམིགས་པ་ལ་ངེས་པར་འབྱེད་པའི་ཆ་དང་
མཐུན་པ་སྐྱེ་བ་ཡིན་ནོ། །ཞེས་པའི་བར་གསུངས། དེ་གང་ལས་འཕྲོས་པ་ཡོད་དེ།
ཀོ་ཤི་ཀ་གཟུགས་ནི་གཟུགས་ཀྱིས་སྟོང་ངོ༌། ། ཀོ་ཤི་ཀ་ཚོར་བ་དང་། འདུ་ཤེས་དང་།
འདུ་བྱེད་རྣམས་དང་རྣམ་པར་ཤེས་པ་ནི་རྣམ་པར་ཤེས་པས་སྟོང་ངོ༌། །ཞེས་པ་ནས།
ཀོ་ཤི་ཀ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོས་ས་དང་པོ་ལ་
དམིགས་པའི་ཚུལ་གྱིས་གནས་པར་མི་བྱའོ། །ཞེས་སོགས་ཀྱི་བར་གྱི་མདོ་ལས་འཕྲོས་
པའི་ཕྱིར། འདིའི་སྐབས་སུ་རྩ་བའི་ཚིག་དོན་དང༌། མཐའ་དཔྱད་པ་གཉིས་ལས།
དང་པོ་ནི། ཤེས་བྱ་ཆོས་ཅན། འཕགས་པ་ཉན་ཐོས་ཀྱི་ལམ་མངོན་སུམ་དུ་ཤེས་པའི་
ལམ་ཤེས་ཀྱི་རྒྱུ་ལ་ནི་དྲོད་སོགས་བཞི་ཡོད་དེ། དང་པོ་ནི། མདོ་ལས། གཟུགས་
ལ་སོགས་པ་དོན་དམ་པར་རང་གི་ངོ་བོས་སྟོང་པའི་ཕྱིར་ན་དེ་དག་གི་སྟོང་པ་ཉིད་
རྣམས་ངོ་བོ་དབྱེར་མེད་པར་བསྟན་པས་བཤད་པའི་ཐེག་ཆེན་གྱི་སྦྱོར་ལམ་དྲོད་དང༌། །

སྤྱི་མཐའ་ཟུང་འབྲེལ་སྐབས་གཉིས་པ།
གཟུགས་སོགས་དེ་དག་དོན་དམ་པར་མི་དམིགས་པ་སྟེ་དེ་ལྟར་མི་གནས་པར་བསྟན་
པས་བཤད་པའི་ཐེག་ཆེན་གྱི་སྦྱོར་ལམ་རྩེ་མོར་གྱུར་པ་དག་ཏུ་འདོད་པ་དང༌།
གཟུགས་སོགས་དེ་དག་ལ་དོན་དམ་པར་རྟག་པ་དང་མི་རྟག་པ་ལ་སོགས་པའི་ཚུལ་
གྱིས་གནས་པ་བཀག་པ་སྟེ་མི་གནས་པར་བསྟན་པས་བཤད་པའི་ཐེག་ཆེན་གྱི་སྦྱོར་
ལམ་བཟོད་པ་རྣམས་དང་། ས་དང་པོ་སོགས་ལ་དམིགས་པའི་ཚུལ་གྱིས་གནས་པར་
མི་བྱའོ། །ཞེས་སོགས་ཀྱི་མདོ་ལས། ས་བཅུ་དག་ལས་བརྩམས་ནས་ནི་དོན་དམ་
པར་མི་གནས་པའི་ཚུལ་རྒྱས་པར་བསྟན་པ་ཡིས་བཤད་པའི་ཐེག་ཆེན་གྱི་སྦྱོར་ལམ་
ཆོས་ཀྱི་མཆོག་ཏུ་འགྱུར་བ་སྟེ་ཆོས་མཆོག་དང་བཞི་བཤད་པའི་ཕྱིར། ཆོས་དེ་དག་ལ་
ཅིའི་ཕྱིར་དོན་དམ་པར་མི་གནས་ཞེ་ན། རྒྱུ་མཚན་ཡོད་དེ། སངས་རྒྱས་ཀྱིས་ཆོས་
ཉིད་མངོན་སུམ་དུ་མཁྱེན་ནས་ཆོས་རྣམས་དོན་དམ་པར་གནས་པ་མ་གཟིགས་པའི་
ཕྱིར་རོ།། ༈ །།གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག
ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུར་གྱུར་པའི་ངེས་འབྱེད་ཆ་མཐུན། ཉན་
ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱ་ངེས་འབྱེད་ཆ་མཐུན་གྱི་མཚན་ཉིད་ཟེར་ན
ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུར་གྱུར་པའི་ཐེག་དམན་གྱི་སྦྱོར་ལམ་ཆོས་
ཅན༑ མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། ཐེག་ཆེན་གྱི་ངེས་
འབྱེད་ཆ་མཐུན་ཡིན་པར་ཐལ། འདོད་པའི་ཕྱིར། འདོད་མི་ནུས་སོ། ། ཁ་ཅིག
དེའི་རྒྱུར་གྱུར་པའི་ཐེག་ཆེན་གྱི་ངེས་འབྱེད་ཆ་མཐུན། ཉན་ཐོས་ཀྱི་ལམ་ཤེས་པའི་
ལམ་ཤེས་ཀྱི་རྒྱུ་ངེས་འབྱེད་ཆ་མཐུན་གྱི་མཚན་ཉིད་ཟེར་ན། དེ་མི་འཐད་པར་ཐལ།
དེ་དང་དུས་མཉམ་པའི་ཐེག་ཆེན་གྱི་ངེས་འབྱེད་ཆ་མཐུན་ཡོད་པའི་ཕྱིར། དེར་ཐལ།
ལམ་ཤེས་དང་དུས་མཉམ་པའི་ཐེག་ཆེན་གྱི་སྦྱོར་ལམ་ཡོད་པའི་ཕྱིར། དེར་ཐལ།

ve
ངེས་འབྱེད་ཆ་མཐུན། |
བྱང་སེམས་འཕགས་པ་དང་དུས་མཉམ་དུ་གྲུབ་པའི་བྱང་སེམས་སྦྱོར་ལམ་པ་ཡོད་པའི་
ཕྱིར༑ གཞན་ཡང་། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུར་གྱུར་པའི་སྟོང་
ཉིད་རྟོགས་པའི་ཐེག་ཆེན་གྱི་སྦྱོར་ལམ་ཆོས་ཅན། ཉན་ཐོས་ཀྱི་ལམ་ཤེས་པའི་ལམ་
ཤེས་ཀྱི་རྒྱ་ངེས་འབྱེད་ཆ་མཐུན་ཡིན་པར་ཐལ། མཚན་ཉིད་དེའི་ཕྱིར། འདོད་ན།
ཉན་ཐོས་ཀྱི་རྟོགས་རིགས་སུ་གནས་པར་ཐལ། འདོད་པའི་ཕྱིར། འདོད་མི་ནུས་སོ།
ཁ་ཅིག ཉན་ཐོས་ཀྱི་རྟོགས་རིགས་སུ་གནས་པའི་ཐེག་ཆེན་གྱི་ངེས་འབྱེད་ཆ་མཐུན།
སྐབས་འདིར་དངོས་སུ་བསྟན་པའི་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱ་ངེས་
འབྱེད་ཆ་མཐུན་གྱི་མཚན་ཉིད་ཟེར་ན། དེ་མི་འཐད་པར་ཐལ། གཞུང་འདིས་ཉན་
ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་དངོས་སུ་མ་བསྟན་པའི་
ཕྱིར༑ འདིས་སྟོང་ཉིད་རྟོགས་པའི་ཐེག་ཆེན་གྱི་སྦྱོར་ལམ་དངོས་སུ་བསྟན་ནས་གང་
ཟག་གི་བདག་མེད་རྟོགས་པའི་ཐེག་ཆེན་གྱི་སྦྱོར་ལམ་དེ་ཉན་ཐོས་ཀྱི་ལམ་ཤེས་པའི་
ལམ་ཤེས་ཀྱི་རྒྱ་ངེས་འབྱེད་ཆ་མཐུན་དུ་ཤུགས་ལ་བསྟན་པའི་ཕྱིར། དེར་ཐལ།
འདིའི་ཐད་ཀྱི་རྣམ་ཤད་ལས། འདིར་དངོས་སུ་བསྟན་པ་ནི། སྟོང་ཉིད་རྟོགས་པའི་
སྦྱོར་ལམ་ཡིན་ལ། ཉན་ཐོས་ཀྱི་ལམ་ཤེས་པའི་རྒྱུ་ངེས་འབྱེད་ནི་གཞུང་འདིར་དོན་
གྱིས་འཕངས་པ་ཞེས་གསུངས་པའི་ཕྱིར། ཁ་ཅིག །ཉན་ཐོས་ཀྱི་ལམ་ཤེས་པའི་
ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཡིན་ན། སྐབས་འདིར་བསྟན་གྱི་དེ་ཡིན་པས་
ཁྱབ་ཟེར་ན། ཐེག་ཆེན་སྦྱོར་ལམ་པའི་རྒྱུད་ཀྱི་བསམ་བྱུང་དུ་གྱུར་པའི་ཐར་པ་དོན་
གཉེར་གྱི་བློ་ཆོས་ཅན། དེར་ཐལ། དེའི་ཕྱིར། འདོད་ན། སྒོམ་བྱུང་ཡིན་པར་
ཐལ༑ འདོད་པའི་ཕྱིར། ཁྱབ་སྟེ། རྣམ་བཤད་ལས། འཇིག་རྟེན་པའི་སྒོམ་པ་
ལས་བྱུང་བ་ཡིན་ནོ། །ཞེས་གསུངས་པའི་ཕྱིར། ཁ་ཅིག་ན་རེ། འདིར་བསྟན་པའི་

སྤྱི་མཐའ་ཟུང་འབྲེལ་སྐབས་གཉིས་པ།
ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱ་ངེས་འབྱེད་ཆ་མཐུན་ཡིན་ན། འཇིག་རྟེན་
པའི་སྒོམ་བྱང་ཡིན་པས་ཁྱབ་ཟེར་ན། ཐེག་དམན་དགྲ་བཅོམ་གྱི་རྟོགས་བ་སྔོན་དུ་
སོང་བའི་ཐེག་ཆེན་སྦྱོར་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་
རྟོགས་པའི་ཡེ་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། མི་རྟག་སོགས་
བཅུ་དྲུག་དོན་སྤྱིའི་ཚུལ་གྱིས་རྟོགས་པའི་ཐེག་ཆེན་གྱི་སྦྱོར་ལམ་དེ་དེ་ལྟར་ཡིན་པའི་
ཕྱིར༑ དེར་ཐལ། རྣམ་བཤད་ལས། འདིར་ནི་རྣམ་པ་བཅུ་དྲུག་སྟོང་ཉིད་རྟོགས་
པའི་ཤེས་རབ་ཀྱིས་ཟིན་པས་སྒོམ་པར་ཤེས་པའི་ཆེད་ཡིན་ནོ། །ཞེས་གསུངས་པའི་
ཕྱིར། ༈ །གཉིས་པ་རང་ལུགས་ལ། ཉན་ཐོས་ཀྱི་རྟོགས་རིགས་སུ་གནས་པའི་
ཐེག་ཆེན་གྱི་དོན་མངོན་རྟོགས། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་
འབྱེད་ཆ་མཐུན་གྱི་མཚན་ཉིད། ཉན་ཐོས་ཀྱི་རྟོགས་རིགས་སུ་གནས་ཤིང་ཤེས་རབ་ཀྱི་
ཆར་གཏོགས་པའི་སྒོམ་བྱུང་གིས་བསྡུས་པའི་ཐེག་ཆེན་གྱི་དོན་མངོན་རྟོགས། སྐབས་
འདིར་བསྟན་པའི་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་གྱི་
མཚན་ཉིད།། ༈ །།གསུམ་པ་རྩོད་པ་སྤོང་བ་ལ། ཁ་ཅིག །ཉན་ཐོས་ཀྱི་ལམ་
ཤེས་པའི་ལམ་ཤེས་ཀྱི་རྒྱུར་གྱུར་བའི་ཉན་ཐོས་ཀྱི་སྦྱོར་ལམ་ཆོས་ཅན། ཉན་ཐོས་ཀྱི་
ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཡིན་པར་ཐལ། དེའི་རྒྱུ་གང་
ཞིག༑ ༑ངེས་འབྱེད་ཆ་མཐུན་ཡིན་པའི་ཕྱིར། ཟེར་ན། མ་ཁྱབ། འདོད་མི་ནུས་
སོ༑ ༑རྣམ་མཁྱེན་ཆོས་ཅན། རྒྱུ་ལམ་ཤེས་ཡིན་པར་ཐལ། རྒྱུ་གང་ཞིག །ལམ་
ཤེས་ཡིན་པའི་ཕྱིར། འཁོར་གསུམ། གཞན་ཡང་། དེ་ཆོས་ཅན། ལམ་ཤེར་
ཕྱིན་ཡིན་པར་ཐལ། ལམ་གང་ཞིག །ཤེར་ཕྱིན་ཡིན་པའི་ཕྱིར། ཁྱབ་པ་ཁས།
ཁ་ཅིག བྱང་སེམས་སྦྱོར་ལམ་པའི་རྒྱུད་ཀྱི་ཐར་པ་དོན་གཉེར་གྱི་བློ་ཆོས་ཅན། རང་

_ ༡
རང་རྒྱལ་གྱི་ཁྱད་ཆོས།
ལུགས་ཀྱི་མཚོན་བྱ་དང་པོ་དེར་ཐལ། མཚན་ཉིད་དེའི་ཕྱིར། འདོད་ན། དེ་ཆོས་
ཅན༑ སྐབས་འདིར་བསྟན་པའི་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱ་ངེས་
འབྱེད་ཆ་མཐུན་ཡིན་པར་ཐལ། འདོད་པའི་ཕྱིར་ན། མ་ཁྱབ། འདོད་ན། ཐབས་
ཤེས་གཉིས་ལས་ཤེས་རབ་ཀྱི་ཆར་གཏོགས་པར་ཐལ། འདོད་པའི་ཕྱིར། འདོད་མི་
ནུས་ཏེ། དེ་གཉིས་ལས་ཐབས་ཀྱི་ཆར་གཏོགས་ཡིན་པའི་ཕྱིར། ཁ་ཅིག །སྐབས་
འདིར་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་དངོས་སུ་མ་
བསྟན་པ་དེ་མི་འཐད་པར་ཐལ། དེ་དངོས་སུ་སྟོན་པ་སྐབས་སུ་བབ་པའི་ཕྱིར། དེར་
ཐལ༑ ལམ་ཤེས་ཉིད་ཀྱི་ཚུལ་ལ་ནི། །ཞེས་སོགས་ཀྱི་ཉན་ཐོས་ཀྱི་ལམ་ཤེས་པའི་
ལམ་ཤེས་དངོས་སུ་བསྟན་ནས། དེའི་རྒྱ་ངེས་འབྱེད་ཆ་མཐུན་གང་ཡིན་དངོས་སུ་
བསྟན་པ་ལ། འཕགས་པ་ཉན་ཐོས་ལམ་ལ་ནི། །ཞེས་གསུངས་པའི་ཕྱིར་ན། སྐྱོན་
མེད་དེ། དེ་སྐབས་འདིར་ཟིན་བྱེད་སྟོང་ཉིད་རྟོགས་པའི་ཐེག་ཆེན་གྱི་སྦྱོར་ལམ་དེ་
དངོས་སུ་བསྟན་པའི་ཤུགས་ལ་ཅིག་ཤོས་བསྟན་པའི་ཕྱིར། ཡང་ན་དེ་གཉིས་ཀྱི་ནང་
ནས་ཉན་ཐོས་ཀྱི་ལམ་ཤེས་པའི་ལམ་ཤེས་དེ་ཤུགས་ལ་བསྟན་ཀྱང་སྤྱིར་དངོས་སུ་
བསྟན་ཞེས་བྱའོ། །
1:|: : ༈ རང་རྒྱལ་གྱི་ཁྱད་ཆོས།
༈ གཉིས་པ་རང་རྒྱལ་གྱི་ལམ་ཤེས་པའི་ལམ་ཤེས་འཆད་པ་ལ་བཞི། ལམ་བགྲོད་
པའི་ཁྱད་པར། ཆོས་སྟོན་ཚུལ། ལམ་ཤེས་ཇི་ལྟར་ཤེས་ཚུལ། དེའི་རྒྱུ་ངེས་འབྱེད་
ཆ་མཐུན་བཤད་པའོ། །དང་པོ་ནི། རང་བྱུང་བདག་ཉིད་རྟོགས་པའི་ཕྱིར། །ཞེས་པ་

༢
 སྤྱི་མཐའ་ཟུང་འབྲེལ་སྐབས་གཉིས་པ།
ནས༑ ཟབ་པ་ཉིད་དུ་མངོན་པར་བརྗོད། །ཅེས་པའི་བར་གསུངས་ཏེ། དེའི་དོན་
འགྲེལ་པར་འཆད་པ་ལ། རང་སངས་རྒྱས་རྣམས་ནི་སྔོན་ཐོས་པ་ལ་སོགས་པ་མངོན་
པར་འདུ་བྱས་པས་གཞན་གྱིས་བསྟན་པ་ལ་མི་ལྟོས་པར་བདག་ཉིད་ཀྱིས་རང་གི་བྱང་
ཆུབ་རྟོགས་པར་འགྱུར་ཏེ། ཞེས་པ་ནས། དེའི་ཕྱིར་དེ་དག་གི་ཡེ་ཤེས་མི་རྟོགས་པ་
ཉིད་ནི་ཁྱད་ཞུགས་པ་གཉིས་པ་ཡིན་ནོ། །ཞེས་པའི་བར་གསུངས། དེ་དག་གང་
ལས་འཕྲོས་པ་ཡང་ཡོད་དེ། ཡང་འཁོར་དེར་ལྷའི་བུ་ཁ་ཅིག་འདི་སྙམ་དུ་སེམས་
པར་གྱུར་ཏེ། གང་གནོད་སྦྱིན་རྣམས་ཀྱི་སྐད་ལ་སོགས་པ་དེ་དག་ནི་སྨྲས་ན་ཤེས་པར་
འགྱུར་གྱི། གང་འཕགས་པ་རབ་འབྱོར་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་འཆད་བ་
དེ་དག་ནི་ཤེས་པར་མི་འགྱུར་རོ། །ཞེས་པ་ནས། ཀྱེ་མ་གནས་བརྟན་རབ་འབྱོར་ནི་
ཤེས་རབ་ཀྱི་ཕ་རོལ་ཏུ་ཕྱིན་པ་གསལ་བར་བྱེད་པ་སྟེ། ཟབ་པ་བས་ཀྱང་ཤིན་ཏུ་ཟབ་པ་
སྟོན་པར་བྱེད་ལ། ཕྲ་བ་བས་ཀྱང་ཤིན་ཏུ་ཕྲ་མོ་སྟོན་པར་འབྱེད་པའོ། །ཞེས་པའི་
བར་གྱི་མདོ་ལས་འཕྲོས་པའི་ཕྱིར། འདིར་དྲངས་པའི་ལུང་ལ་མདོ་དང་གསེར་འཕྲེང་
རྣམ་བཤད་དུའང་ཚིག་ཟུར་ཅུང་ཟད་མི་འདྲ་བ་ཡོད་ཀྱང་མི་འགལ་ཏེ། དེ་ནི་ཚིག་
ཚོགས་ཉུང་བར་བྱ་བའི་ཆེད་དུ་ཚིག་སྣ་ཅུང་ཟད་རེ་བསྡུས་པ་ཡིན་ལ་དེ་བཞིན་དུ་གཞན་
ཡང་དུ་མ་ཡོད་པའི་ཕྱིར། འདིའི་སྐབས་སུ་གཉིས། རྩ་བའི་དོན་དང༌། མཐའ་
དཔྱད་པའོ། །དང་པོ་ནི། རང་བྱུང་སྟེ་རང་རྒྱལ་དགྲ་བཅོམ་པ་ཆོས་ཅན། ཁྱོད་
ཀྱིས་སྲིད་པ་ཐ་མའི་ཚེ་བྱང་ཆུབ་མངོན་དུ་བྱེད་པར་སློབ་དཔོན་གཞན་གྱིས་གདམས་
ངག་བསྟན་པ་ལ་ལྟོས་མི་དགོས་ཏེ། དེའི་ཚེ་དེ་ལ་མི་ལྟོས་པར་བདག་ཉིད་ཀྱིས་བྱང་
ཆུབ་རྟོགས་པ་སྟེ་མངོན་དུ་བྱེད་ནུས་པའི་ཕྱིར། ཡང་སྒྲ་སྨོས་པ་ལ་ཆོས་ཅན།
དགོས་པ་ཡོད་དེ། དེའི་ཚེ་རང་གིས་གཞན་ལ་ངག་གི་སྒོ་ནས་ཆོས་མི་སྟོན་པར་ཤེས་

རང་རྒྱལ་གྱི་ཁྱད་ཆོས། |
པའི་ཆེད་ཡིན་པའི་ཕྱིར། བསེ་རུ་ལྟ་བུའི་ཡེ་ཤེས་ནི་ཆོས་ཅན། ་ ཉན་ཐོས་ལས་
རྟོགས་པ་ཟབ་པ་ཉིད་དུ་མངོན་པར་བརྗོད་པ་ཡིན་ཏེ། ཉན་ཐོས་ལྟར་ཆོས་སྟོན་པའི་
ངག་གི་འབྲས་རྟགས་ལས་རྟོགས་མི་ནུས་ཤིང་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་
སྟོན་པའི་རྟོགས་པ་ཟབ་མོ་དང་ལྡན་པའི་ཕྱིར།། ་༈ །།གཉིས་པ་མཐའ་དཔྱད་པ་
གསུམ་ལས། དང་པོ་ལ། ཁ་ཅིག །རང་རྒྱལ་ཡིན་ན། རང་རྒྱལ་དགྲ་བཅོམ་གྱི་
གོ་འཕང་མངོན་དུ་བྱེད་ངེས་ཡིན་པས་ཁྱབ་ཟེར་ན། རང་རྒྱལ་དུ་རིགས་མ་ངེས་པའི་
ཚོགས་སྤྱོད་ཆེ་ཆུང་གི་རང་རྒྱལ་ཆོས་ཅན། དེར་ཐལ། དེའི་ཕྱིར། འདོད་མི་ནུས་
ཏེ༑ ཚོགས་སྤྱོད་ཆེ་ཆུང་གང་རུང་གི་རང་རྒྱལ་གྱིས་སངས་རྒྱས་དང་འཕྲད་ན་ཐེག་
ཆེན་ལམ་དུ་འཇུག་པ་ཡོད་པའི་ཕྱིར། ཁ་ཅིག །རང་རྒྱལ་ཡིན་ན། བསེ་རུ་ལྟ་
བུར་གཅིག་པུར་གནས་པས་ཁྱབ་ཟེར་ན། ཚོགས་ཀྱི་ནང་དུ་གནས་པའི་རང་རྒྱལ་
ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ།
དེ་ཡོད་པའི་ཕྱིར། དེར་ཐལ། གྲོགས་དང་བཅས་པའི་རང་རྒྱལ་ཡོད་པའི་ཕྱིར།
དེར་ཐལ། གསེར་འཕྲེང་ལས། གྲོགས་དང་ལྷན་ཅིག་ཏུ་སྤྱོད་པས་སོ། །ཞེས་
གསུངས་པའི་ཕྱིར། གཞན་ཡང༌། དེ་ཡོད་པར་ཐལ། ཚོགས་སྤྲོད་ཆེ་ཆུང་གི་རང་
རྒྱལ་ཡོད་པའི་ཕྱིར། ཁྱབ་སྟེ། དེའི་སྒྲ་བཤད་ཡོད་པའི་ཕྱིར། ཁ་ཅིག །རང་
རྒྱལ་ཡིན་ན། རང་བྱུང་གི་བསྙེན་པར་རྫོགས་པའི་དགེ་སློང་ཡིན་པས་ཁྱབ་ཟེར་ན།
བར་དོའི་རྟེན་ཅན་གྱི་རང་རྒྱལ་ཆོས་ཅན། དེར་ཐལ། དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། རང་རྒྱལ་གྱི་བྱང་ཆུབ་མངོན་དུ་བྱེད་པ་ལ་བསྐལ་པ་
བརྒྱར་ཚོགས་གསོགས་པ་གང་ཞིག དེའི་བར་དུ་རང་རྒྱལ་སོ་སྐྱེ་འཆི་བ་ཡོད་པའི་
ཕྱིར༑ དང་པོ་དེར་ཐལ། མཛོད་འགྲེལ་ལས། བསྐལ་བ་ཆེན་པོ་བརྒྱར་བྱང་ཆུབ་

སྤྱི་མཐའ་ཟུང་འབྲེལ་སྐབས་གཉིས་པ།
ཀྱི་ཚོགས་དག་ལ་སྦྱང་པས་བསེ་རུ་ལྟ་བུར་འགྱུར་རོ། །ཞེས་གསུངས་པའི་ཕྱིར །
འདོད་ན། མིའི་རྟེན་ཅན་ཡིན་པར་ཐལ་ལོ། ། ཁ་ཅིག །རང་རྒྱལ་ལ་ནང་ཚན་གྱི་
སྒོ་ནས་དབང་པོ་རྣོ་རྟུལ་གྱི་ཁྱད་པར་མེད་ཟེར་ན། དེ་ཡོད་པར་ཐལ། བསེ་རུ་ལྟ་
བུའི་རང་རྒྱལ་སློབ་པ་དེ་རང་རྒྱལ་གྱི་རིགས་ཅན་གསུམ་གྱི་ནང་ནས་དབང་པོ་རྣོ་ལ་
ཚོགས་སྤྲོད་ཆེ་ཆུང་གི་རང་རྒྱལ་གཉིས་དེ་ལས་དབང་པོ་རྟུལ་བའི་ཕྱིར། ཁ་ཅིག།
སྲིད་པ་ཐ་མའི་ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་པར་རང་གི་བྱང་ཆུབ་
མངོན་དུ་བྱེད་ནུས་པའི་གང་ཟག་ཡིན་ན། ཉན་ཐོས་ལས་ཁྱད་པར་འཕགས་པས་ཁྱབ་
ཟེར་ན། ཐེག་ཆེན་དུ་རིགས་ངེས་པའི་དམན་ལམ་སྔོན་དུ་མ་སོང་བའི་ལམ་མ་ཞུགས་
ཀྱི་སོ་སྐྱེ་རང་ག་བ་ཆོས་ཅན། དེར་ཐལ། དེའི་ཕྱིར། དེར་ཐལ། དེས་སྲིད་པ་ཐ་
མ་བའི་ཚེ་གདམས་ངག་གཞན་ལ་རག་མ་ལས་པར་སངས་རྒྱས་ཐོབ་ནུས་པའི་ཕྱིར།
འདོད་མི་ནུས་ཏེ། སོ་སྐྱེ་རང་ག་བ་ཡིན་པའི་ཕྱིར། ཁ་ཅིག དེ་འདྲའི་ཐེག་དམན་
པ་ཡིན་ན། ཉན་ཐོས་ལས་ཁྱད་དཔར་དུ་འཕགས་པས་ཁྱབ་ཟེར་ན། གཟུགས་མེད་
ཀྱི་རྟེན་ལ་མྱང་འདས་མངོན་དུ་བྱེད་པའི་ཕྱིར་མི་འོང་ཆོས་ཅན། དེར་ཐལ་དེའི་ཕྱིར།
དེ་དེར་ཐལ། དེའི་རྟེན་ལ་མྱང་འདས་མངོན་དུ་བྱེད་པའི་གཟུགས་མེད་ཉེ་བར་འགྲོ་
བའི་ཕྱིར་མི་འོང་ཡོད་པ་གང་ཞིག གཟུགས་མེད་ཁམས་ན་གདམས་ངག་མེད་པའི་
ཕྱིར༑ ཕྱི་མ་དེར་ཐལ། དེར་སྒྲ་མེད་པའི་ཕྱིར། འདོད་མི་ནུས་ཏེ། ཉན་ཐོས་ཡིན་
པའི་ཕྱིར། གཞན་ཡང་། རང་རྒྱལ་གྱི་བྱང་ཆུབ་མངོན་དུ་བྱེད་པར་ངེས་པའི་ཉན་
ཐོས་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་
ཐལ༑ དེ་ཡོད་པའི་ཕྱིར། དེར་ཐལ། མཛོད་འགྲེལ་ལས། དེ་ལ་ཆོག་ཤིང་སྤྱོད་
པ་རྣམས་ནི་ཉན་ཐོས་ཀྱི་རིགས་སུ་གྱུར་པ་སྔོན་དུ་སོང་བའི་རང་རྒྱལ་བ་རྣམས་སོ།།

ད
1:|: རང་རྒྱལ་གྱི་ཁྱད་ཆོས། །
ཞེས་གསུངས་པའི་ཕྱིར། འདོད་ན་སླའོ། །ཁ་ཅིག །སྒྲ་མེད་ལུས་ཀྱི་རྣམ་འགྱུར་
གྱི་སྒོ་ནས་ཆོས་སྟོན་ནུས་པའི་གང་ཟག་ཡིན་ན། རང་རྒྱལ་ཡིན་པས་ཁྱབ་ཟེར་ན།.
དེ་ལྟར་ནུས་པའི་སངས་རྒྱས་འཕགས་པ་ཆོས་ཅན། དེར་ཐལ། དེའི་ཕྱིར། དེར་
ཐལ༑ དེ་ཡོད་པའི་ཕྱིར། དེར་ཐལ། སངས་རྒྱས་འཕགས་པས་སྤྲུལ་པ་སྣ་ཚོགས་
བསྟན་ནས་གདུལ་བྱ་ལ་ཆོས་སྟོན་ནུས་པའི་ཕྱིར། གཞན་ཡང་དེ་ཡོད་པར་ཐལ།
སངས་རྒྱས་འཕགས་པས་སྔོན་བདག་གིས་སྒྲ་མེད་ཀྱང་ཆོས་སྟོན་ནུས་པར་གྱུར་ཅིག་
ཅེས་སྨོན་ལམ་བཏབ་པའི་ཕྱིར། དེར་ཐལ། བྱང་ཆུབ་སེམས་དཔས་འདི་ལྟར་
སངས་རྒྱས་སུ་གྱུར་ནས་བརྗོད་པ་མེད་པར་ཡང་ཆོས་སྟོན་པར་གྱུར་ཅིག་ཅེས་སྨོན་
ལམ་བཏབ་བོ། །ཞེས་གསུངས་པའི་ཕྱིར། ཁ་ཅིག །དེ་འདྲའི་ཐེག་དམན་པ་ཡིན་
ན༑ རང་རྒྱལ་ཡིན་པས་ཁྱབ་ཟེར་ན། དེ་ལྟར་ནུས་པའི་ཉན་ཐོས་ཆོས་ཅན། དེར་
ཐལ། དེའི་ཕྱིར། རྟགས་གསལ་སླའོ། ཁ་ཅིག །རང་རྒྱལ་ཡིན་ན། ངག་གི་
ཆོས་མི་སྟོན་པས་ཁྱབ་ཟེར་ན། དེ་མི་འཐད་པར་ཐལ། ངག་གི་སྒོ་ནས་ཆོས་སྟོན་
པའི་རང་རྒྱལ་ཡོད་པའི་ཕྱིར། དེར་ཐལ། རྣམ་བཤད་ལས། རང་སངས་རྒྱས་
ངག་ཏུ་ཆོས་སྟོན་པ་མི་སྲིད་པ་མིན་ཏེ། ངག་གི་ཆོས་སྟོན་པ་འདུལ་བ་ལུང་ལས་
གསུངས་པའི་ཕྱིར་དང་། ཞེས་གསུངས་པའི་ཕྱིར།། ༈ །།གཉིས་པ་རང་ལུགས་
ལ་བདུན། རིགས་དང༌། ལམ་དང་། ཡང་དག་པར་འགྲུབ་པ་དང༌། ཚོགས་
གསོག་པ་དང༌། གནས་པ་དང་། རྒྱུ་བ་དང༌། སྒྲ་བཤད་པའོ། །དང་པོ་ཡོད་དེ།
རང་རྒྱལ་དེ་རང་བཞིན་གྱིས་ཉོན་མོངས་ཆུང་བ་དང་། སྙིང་རྗེ་དམན་པ་དང༌།
དབང་པོ་འབྲིང་དུ་གནས་པའི་རིགས་ཅན་ཡིན་པའི་ཕྱིར། གཉིས་པ་ཡོད་དེ། ཕུང་
པོ༑ སྐྱེ་མཆེད། ཁམས། རྟེན་འབྲེལ། གནས་དང་གནས་མ་ཡིན་པ། བདེན་

LS
 སྤྱི་མཐའ་ཟུང་འབྲེལ་སྐབས་གཉིས་པ།
པ་རྣམས་ཏེ་མཁས་པར་བྱ་བའི་དངོས་པོ་དྲུག་ལ་མཁས་པར་བྱེད་པ་དང༌། འཆི་ཁར་
ཕྱི་མར་སངས་རྒྱས་མེད་པའི་ཞིང་དུ་སྐྱེ་བ་དང་། སྲིད་པ་ཐ་མའི་ཚེ་སློབ་དཔོན་གྱིས་
གདམས་ངག་བསྟན་པ་ལ་མ་བལྟོས་པར་བྱང་ཆུབ་མངོན་དུ་བྱེད་པ་དང་། སྒྲ་མེད་
ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་པར་གྱུར་ཅིག་ཅེས་སྨོན་ལམ་ཆེན་པོ་གསུམ་
འདེབས་ཤིང༌། རྟེན་འབྲེལ་ཡན་ལག་བཅུ་གཉིས་ལུགས་འབྱུང་ལུགས་ཟློག་
བསྒོམས་ནས་ལམ་བགྲོད་པར་བྱེད་པའི་ཕྱིར། གསུམ་པ་ཡོད་དེ། དེ་ལྟར་བསླབས་
ནས་བསྐལ་པ་ཆེན་པོ་བརྒྱར་ཚོགས་བསགས་ཏེ། སངས་རྒྱས་འཇིག་རྟེན་དུ་མི་
འབྱུང་བའི་ཚེ་མྱང་འདས་མངོན་དུ་བྱེད་པའི་ཕྱིར། བཞི་པ་ཡོད་དེ། རང་རྒྱལ་དུ་
རིགས་ངེས་པའི་རང་རྒྱལ་སློབ་པ་དེས་དུས་ངེས་པ་མེད་པར་སངས་རྒྱས་སོགས་
མཉེས་པར་བྱས་ནས་བསོད་ནམས་དང༌། རྟེན་འབྲེལ་བཅུ་གཉིས་ཀྱི་དོན་ཚུལ་བཞིན་
དུ་ཡིད་ལ་བྱེད་པ་སོགས་ཡེ་ཤེས་ཀྱི་ཚོགས་གསོག་པར་བྱེད་པའི་ཕྱིར། ཚོགས་
གསོག་པའི་ཡུན་ནི། གསུམ་པོ་བསྐལ་བ་བརྒྱར་མཚུངས་ཏེ། འོན་ཀྱང་དབང་པོ་རྣོ་
རྟུལ་ཡོད་པས་ཡུན་ལ་ཁྱད་པར་ཅུང་ཟད་འབྱུང་སྲིད་པའི་ཕྱིར། དེ་ལ་བསེ་རུ་ལྟ་བུའི་
རང་རྒྱལ་སློབ་པ་ནི་རང་རྒྱལ་དུ་རིགས་ངེས་པ་དང་ཅིག་ཤོས་གཉིས་ལ་མ་ངེས་པ་མང་
སྟེ༑ གསེར་འཕྲེང་ལས། དེ་ཡང་དང་པོ་རིགས་ངེས་པ་དང་། ཕྱི་མ་གཉིས་མ་
ངེས་པར་ཀུན་ལས་བཏུས་ལས། རང་སངས་རྒྱས་ཀྱི་ཐེག་པ་བ་གང་ཞེ་ན། རང་
སངས་རྒྱས་ཀྱི་ཆོས་ཉིད་ངེས་པའམ་མ་ངེས་པ་དང་། ཞེས་གསུངས་པའི་ཕྱིར། ལྔ་
པ་ཡོད་དེ། ཐུགས་ནི་རྟེན་འབྲེལ་བཅུ་གཉིས་བསྒོམ་པ་དང་བྱང་ཕྱོགས་སོ་བདུན་དང་
རྣམ་ཐར་སྒོ་གསུམ་ཅི་རིགས་པར་གནས་ཤིང་། སྐུའི་གནས་པ་ནི་བསེ་རུ་ལྟ་བུ་ནི་
གཅིག་བུ་དང༌། ཅིག་ཤོས་གཉིས་གྲོགས་ཀྱི་ནང་དུ་གནས་པར་མཛད་པའི་ཕྱིར།

ལ། རང་རྒྱལ་གྱི་ཁྱད་ཆོས། ། ད་
དྲུག་པ་ཡོད་དེ། གྲོང་དུ་བསོད་སྙོམས་ལ་རྒྱུ་བ་སོགས་ཀྱི་ཚེ། ལུས་ཤིན་ཏུ་བསྲུང་
བ་དང་། དབང་པོ་རྣམས་བསྡམས་པ་དང༌། དྲན་པ་ཤིན་ཏུ་གནས་པ་སྤྱོད་ལམ་ཞི་
བས་རྒྱ་བའི་ཕྱིར། བདུན་པ་ཡོད་དེ། སྲིད་པ་ཐ་མའི་ཚེ་སློབ་དཔོན་གཞན་གྱི་
གདམས་ངག་ལ་མ་བལྟོས་པར་རང་གི་བྱང་ཆུབ་མངོན་དུ་བྱེད་ནུས་པའི་རྒྱུ་མཚན་གྱིས་
རང་རྒྱལ་ཞེས་བརྗོད་པའི་ཕྱིར ། ཁྱད་པར་དེ་དག་གིས་རྟེན་གང་ལ་ལམ་ཇི་ལྟར་
བགྲོད་པའི་ཚུལ་ཡོད་དེ། ཁ་ཅིག་སོ་སྐྱེའི་དུས་སུ་བསྐལ་པ་བརྒྱར་ཚོགས་བསགས་
ནས་ཕྱི་མ་མཐོང་ལམ་ཐོབ་པའི་ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད། ཁ་
ཅིག་ནི་སྦྱོར་ལམ་མན་ཆད་རྟེན་ཐོག་གཅིག་ཏུ་བསྐྱེད་ནས། སྐྱེ་བ་དེའི་རྟིང་མ་ལ་
མཐོང་ལམ་དང༌། དེའི་ཡང་རྟིང་མ་ལ་དགྲ་བཅོམ་པའི་འབྲས་བུ་མངོན་དུ་བྱེད་པ་
སོགས་ལམ་བགྲོད་ཚུལ་མི་འདྲ་བ་ཡོད་པའི་ཕྱིར།། ༈ །།གསུམ་པ་རྩོད་པ་སྤོང་བ་
ལ༑ ཁ་ཅིག །རང་རྒྱལ་སློབ་པ་ཡིན་ན། རང་རྒྱལ་དུ་རིགས་ངེས་པས་ཁྱབ་པར་
ཐལ༑ འཇུག་པ་ལས། རང་བྱང་ཆུབ་ལ་བདག་ཉིད་ངེས་རྣམས་དང༌། །ཞེས་
གསུངས་པའི་ཕྱིར་ན། མ་ཁྱབ་སྟེ། དེ་ནི་གཙོ་ཆེ་བ་ལ་དགོངས་པའི་ཕྱིར། ཁོ་ན་
རེ༑ དེ་ཡིན་ན། རང་རྒྱལ་དུ་རིགས་ངེས་པས་མ་ཁྱབ་ཀྱང་ཉན་ཐོས་ཀྱི་ལམ་དུ་
འཇུག་མི་སྲིད་དོ་ཞེ་ན། དེ་མི་འཐད་པར་ཐལ། རང་རྒྱལ་སློབ་པ་ཉན་ཐོས་ལམ་དུ་
འཇུག་པ་ཡོད་པའི་ཕྱིར། དེར་ཐལ། རྣམ་བཤད་ལས། དགྲ་བཅོམ་ཐོབ་པའི་ཚེ་དེ་
ལ་སློབ་དཔོན་ལ་མི་ལྟོས་པར་བྱང་ཆུབ་ཐོབ་པར་ངེས་པ་ཡིན་གྱི། གཞན་དུ་ན་ཉན་
ཐོས་སུ་འགྱུར་པས་སོ། །ཞེས་གསུངས་པའི་ཕྱིར། ཁ་ཅིག བསེ་རུ་ལྟ་བུའི་རང་
རྒྱལ་ཡིན་ན། གཅིག་པུ་ཁོ་ནར་གནས་པས་ཁྱབ་པར་ཐལ། བསེ་རུ་ལྟ་བུའི་རང་
རྒྱལ་དེ་གྲོགས་མང་པོ་དང་ལྷན་ཅིག་ཏུ་མི་གནས་པར་རི་དྭགས་བསེ་རུ་ལྟར་གནས་པ་

LL
 སྤྱི་མཐའ་ཟུང་འབྲེལ་སྐབས་གཉིས་པ།
དང་ཆ་འདྲ་བའི་རྒྱུ་མཚན་གྱིས་དེ་ལྟར་བཏགས་པའི་ཕྱིར་ན་མ་ཁྱབ། རྟགས་དེར་
ཐལ༑ མཛོད་ཀྱི་འགྲེལ་བཤད་ལས། བསེ་རུ་ལྟ་བུ་ཡིན་ཞེས་བྱ་བ་ནི་ཇི་ལྟར་བསེ་རུ་
དག་གཉིས་པ་མེད་པ་དེ་བཞིན་དུ། ཞེས་པ་ནས། བསེ་རུ་ལྟ་བུ་ཞེས་བྱའོ། །ཞེས་
གསུངས་པའི་ཕྱིར། འདོད་ན། བསོད་སྙོམས་ལ་རྒྱ་ཞིང་བྱོན་ནས་གྲོང་དུ་ཚོགས་དུ་
མ་ལ་ལུས་ཀྱི་རྫུ་འཕྲུལ་སྟོན་པའི་བས་རུ་ལྟ་བུའི་རང་རྒྱལ་ཆོས་ཅན། དེར་ཐལ།
དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་
ཐལ༑ བསེ་རུ་ལྟ་བུའི་རང་རྒྱལ་སློབ་པས་གཞན་རྗེས་སུ་འཛིན་པ་དང་རང་གི་ལུས་
གནས་པའི་ཆེད་དུ་བསོད་སྙོམས་ལ་རྒྱུ་བ་ཡོད་པའི་ཕྱིར། འདོད་ན། སླའོ།། ཁོ་ན་
རེ༑ བསེ་རུ་ལྟ་བུའི་རང་རྒྱལ་ཞེས་བཏགས་པ་དོན་མེད་པར་ཐལ། དེ་གྲོགས་དང་
བཅས་པར་གནས་སྲིད་པའི་ཕྱིར་ན། མ་ཁྱབ་སྟེ། དེ་ཡང་གཙོ་ཆེ་བ་ལ་དགོངས་
པའི་ཕྱིར། ཁ་ཅིག ཚོགས་སྤྲོད་ཆེ་ཆུང་གི་རང་རྒྱལ་གཅིག་པུར་གནས་པ་མེད་པར་
ཐལ༑ དེ་གཉིས་ཚོགས་དང་ལྷན་ཅིག་ཏུ་སྤྱོད་པས་ཚོགས་སྤྱོད་པ་ཞེས་བརྗོད་པའི་ཕྱིར་
ན་མ་ཁྱབ། འདོད་ན། གཅིག་པུ་དབེན་པར་བསམ་གཏན་ལ་གནས་པའི་ཚོགས་
སྤྱོད་ཀྱི་རང་རྒྱལ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། ནང་དུ་ཡང་
དག་འཇོག་ལ་གནས་པའི་ཚོགས་སྤྱོད་ཆེ་ཆུང་གང་རུང་གི་རང་རྒྱལ་ཡོད་པའི་ཕྱིར་རོ༑
འོ་ན། ཉན་ཐོས་ཡིན་ན། ཉན་ཐོས་ཀྱི་སྒྲ་བཤད་ཚང་དགོས་པར་ཐལ། སྒྲུབ་བྱེད་
འཐད་པའི་ཕྱིར། འདོད་ན། གཟུགས་མེད་ཁམས་པའི་ཉན་ཐོས་ཆོས་ཅན། དེར་
ཐལ། དེའི་ཕྱིར། འདོད་ན། དེས་གསུང་རབ་ཉན་ཅིང་ཐོས་པར་བྱེད་པར་ཐལ།
འདོད་པའི་ཕྱིར། འདོད་མི་ནུས་སོ།། ཁ་ཅིག །རང་རྒྱལ་སྲིད་པ་ཐ་མ་པ་དེ་སྲིད་
པ་ཐ་མ་པ་ཡིན་པར་ཐལ། གོང་གི་དམ་བཅའ་འཐད་པའི་ཕྱིར།། ཁ་ཅིག་མ་ཁྱབ་

Le
རང་རྒྱལ་གྱི་ཁྱད་ཆོས།
ཟེར༑ འདོད་བྱས་པ་ལ། དེ་མི་འཐད་པར་ཐལ། དེ་སྐྱེ་བ་ལེན་པ་སྲིད་པའི་ཕྱིར།
དེར་ཐལ། དེ་མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ལ་བརྟེན་ནས་སྐྱེ་བ་
ལེན་པ་སྲིད་པའི་ཕྱིར། དེར་ཐལ། ཉན་རང་དགྲ་བཅོམ་པས་དེ་ལ་བརྟེན་ནས་ཡིད་
ཀྱི་ལུས་ལེན་པའི་ཕྱིར། དེར་ཐལ། རྣམ་བཤད་ལས། ས་བདུན་པ་མན་ཆད་པས་
ཀྱང་འབད་པས་བསྒྲུབས་ན་མ་རིག་བག་ཆགས་ཀྱི་ས་དང་ཟག་པ་མེད་པའི་ལས་ལ་
བརྟེན་ནས་ཡིད་ཀྱི་རང་བཞིན་གྱི་ལུས་ལེན་ནུས་མོད་ཀྱི། ངམ་ངམ་ཤུགས་ཀྱི་འགྲུབ་
པ་ནི་ཉན་རང་དགྲ་བཅོམ་པ་དང་དབང་ཐོབ་པའི་བྱང་ཆུབ་སེམས་དཔའ་རྣམས་ལ་ཡིན་
པར་ཤེས་པར་བྱའོ།། ཞེས་གསུངས་པའི་ཕྱིར། ཟེར་ན། སྐྱོན་མེད་དེ། སྲིད་པ་ཐ་
མ་པ་ནི་ཚེ་དེ་ལ་དགྲ་བཅོམ་མངོན་དུ་བྱེད་པར་ངེས་པའི་རྟེན་ཅན་ཞིག་ལ་འཇོག་རིགས་
ཀྱི༑ སླན་ཆད་སྐྱེ་བ་མེད་པ་ཙམ་ལ་མི་འཇོག་པའི་ཕྱིར། དང་པོ་དེ་ལྟར་ཡིན་ཏེ།
འཁོར་བ་ཚེ་དེ་ལ་སྤོང་བར་ངེས་པའི་རྟེན་ཅན་ཞིག་ལ་འཇོག་པའི་ཕྱིར། དཔྱད་དོ།།
༈ གཉིས་པ་ཆོས་སྟོན་ཚུལ།
གང་གང་དོན་ནི་གང་གང་ལ། །ཞེས་སོགས་རྐང་པ་བཞི་གསུངས་ཏེ། དེའི་དོན་
འགྲེལ་པ་ལས། རྣམ་པར་མ་བརྟགས་རྣམ་པར་མ་དཔྱད་པའི་ཚིག་ཏུ་མི་སྨྲ་བས།
ཞེས་པ་ནས། བསྐྱེད་པ་ཞེས་བྱ་བ་འདི་ཡིན་ནོ། །ཞེས་པའི་བར་གསུངས། མདོའི་
འཕྲོས་དང་མཐའ་དཔྱོད་ནི་སྔར་བཤད་པ་དེར་འདུས་ལ། རྩ་བའི་དོན་ནི། ཤེས་བྱ་
ཆོས་ཅན། རང་རྒྱལ་གྱི་སྒྲ་མེད་ཀྱང་ཆོས་སྟོན་པ་མི་འགལ་ཏེ། དེས་ལུས་ཀྱི་རྣམ་
འགྱུར་གྱི་སྒོ་ནས་གདུལ་བྱ་གང་དང་གང་ཡིན་པ་དེས་རྟོགས་བྱའི་དོན་ནི་གང་དང་གང་

g༠
 སྤྱི་མཐའ་ཟུང་འབྲེལ་སྐབས་གཉིས་པ།
ལ་རྣམ་པ་ཇི་ལྟར་ཇི་ལྟར་ཉན་པར་འདོད་པ་དེ་དང་དེ་ལ་དོན་དེ་དང་དེ་བཤད་པ་དེ་ལྟར་
སྣང་བར་བྱེད་ནུས་པའི་ཕྱིར།།
སྡུ རང་རྒྱལ་གྱི་ལམ་ཤེས་པའི་ལམ་ཤེས།
གསུམ་པ་ལམ་ཇི་ལྟར་ཤེས་པའི་ཚུལ་ནི། གཟུང་དོན་རྟོགས་པ་སྤོང་ཕྱིར་དང༌།།
ཞེས་སོགས་རྐང་པ་བཞི་གསུངས་ཏེ། དོན་ནི་འགྲེལ་པ་ལས། རང་སངས་རྒྱས་ཀྱི་
ལམ་ཇི་སྐད་བཤད་པའི་བདེན་པ་སྒོམ་པ་ཁོ་ན་དང༌། ཞེས་པ་ནས། ཐམས་ཅད་ཤེས་
པ་ནི་མ་ཡིན་ནོ་ཞེས་བྱ་བ་ནི་རང་སངས་རྒྱས་ཀྱི་ལམ་མོ། །ཞེས་པའི་བར་གསུངས།
དེ་གང་ལས་འཕྲོས་པ་ཡང་ཡོད་དེ། གཟུགས་ནི་ཟབ་པ་མ་ཡིན། ཕྲ་བ་མ་ཡིན་ནོ།།
དེ་ཅིའི་ཕྱིར་ཞེ་ན། གཟུགས་ཀྱི་རང་བཞིན་ནི་ཟབ་པ་མ་ཡིན། ཕྲ་བ་མ་ཡིན་ནོ།།
ཞེས་པ་ནས། ལྷའི་བུ་དག་ཆོས་ཉན་པ་ནི་སྒྱུ་མ་ལྟ་བུ་དང་སྤྲུལ་བ་ལྟ་བུར་བཙལ་བར་
བྱ་སྟེ། ཞེས་སོགས་ཀྱི་མདོ་ལས་འཕྲོས་པའི་ཕྱིར། འདི་ལ་གཉིས། རྩ་བའི་དོན་
དང་། མཐའ་དཔྱད་པའོ། །དང་པོ་ནི། བསེ་རུ་ལྟ་བུའི་ལམ་དེ་ནི་ཆོས་ཅན། ཁྱད་
ཆོས་གསུམ་དང་ལྡན་པས་ཡང་དག་པར་བསྡུས་པར་ཤེས་པར་བྱ་སྟེ
། གཟུང་བ་
གཟུགས་སོགས་ཕྱི་རོ ལ་གྱི་དོན་དུ་འཛི ན་པའི་རྟོག་པ་གཙོ་བོར་སྤ ང་བའི་ཕྱིར་དང་།
གཟུགས་འཛིན་ཤེས་པ་སོགས་ནང་འཛིན་པ་ལ་བདེན་པར་ཞེན་པ་གཙོ་བོར་མི་སྤོང་
བའི་ཕྱིར་དང་ནི། རང་རྒྱལ་གྱི་རིགས་ལ་བརྟེན་པའི་རྟེན་གྱིས་ཁྱད་པར་གྱི་སྒོ་ནས་
ཤེས་པར་བྱ་བའི་ཕྱིར།། ༈ །།གཉིས་པ་མཐའ་དཔྱད་པ་ལ་གསུམ་ལས། དང་པོ་
ལ། ཁ་ཅིག གཞུང་འདིས། རང་རྒྱལ་གྱི་ལམ་ཤེས་པའི་ལམ་ཤེས་སྔར་བཤད་པ་

རང་རྒྱལ་གྱི་ལམ་ཤེས་པའི་ལམ་ཤེས།
ལྟར་གྱི་ཁྱད་ཆོས་གསུམ་དང་ལྡན་པར་བསྟན་ཟེར་ན། འོ་ན་ལམ་ཤེས་དེས་ནང་ཤེས་
པ་བདེན་པར་འཛིན་པའི་བདེན་འཛིན་གཙོ་བོར་མི་སློང་བར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། དེས་བདེན་འཛིན་གཙོ་བོར་སྤོང་བའི་ཕྱིར། ཁ་ཅིག
རང་རྒྱལ་དང་སེམས་ཙམ་པ་གཉིས་ལྟ་བ་མི་མཚུངས་ཟེར་ན། དེ་མཚུངས་པར་ཐལ།
གཟུགས་ཕྱི་རོལ་དོན་གྱི་སྟོང་པར་རྟོགས་པའི་ལྟ་བ་དེ་དེ་གཉིས་ཀའི་ལྟ་བ་ཡིན་པའི་
ཕྱིར། དེར་ཐལ། དེ་དེ་གཉིས་ཀའི་ཐུན་མོང་བའི་ལྟ་བ་ཡིན་པའི་ཕྱིར། ཁོ་ན་རེ།
རང་རྒྱལ་གྱིས་གཟུང་བ་བདེན་པར་འཛིན་པའི་བདེན་འཛིན་གཙོ་བོར་སྤོང་ཞིང་ཤེས་པ་
བདེན་པར་འཛིན་པའི་བདག་འཛིན་གཙོ་བོར་མི་སྤོང་ཡང་སྤང་བྱར་བྱེད། སེམས་
ཙམ་པས་ནང་གཉིས་སྟོང་གི་ཤེས་པ་བདེན་གྲུབ་ཏུ་འདོད་པས་མི་མཚུངས་སོ་ཞེ་ན།
དེ་མི་འཐད་པར་ཐལ། རང་རྒྱལ་སློབ་པས་གཟུང་བ་བདེན་པར་འཛིན་པའི་བདེན་
འཛིན་གཙོ་བོར་མི་སྤོང་བའི་ཕྱིར། དེར་ཐལ། དེས་བདེན་འཛིན་གཙོ་བོར་མི་སྤོང་
བའི་ཕྱིར། དེར་ཐལ། རང་རྒྱལ་དགྲ་བཅོམ་པས་བདེན་འཛིན་མ་སྤངས་པའི་ཕྱིར།
དེར་ཐལ། དེས་ཤེས་སྒྲིབ་མ་སྤངས་པའི་ཕྱིར། ཁ་ཅིག རང་རྒྱལ་སློབ་པས་
གཟུང་བ་ཕྱི་རོལ་དོན་དུ་འཛིན་པའི་རྟོག་པ་སྤོང་བ་དང༌། གཟུང་བ་ཕྱི་རོལ་དོན་དུ་མེད་
པ་ཆོས་ཀྱི་བདག་མེད་རགས་པ་ཡིན་ཟེར་ན། དེ་མི་འཐད་པར་ཐལ། གཟུང་བ་ཕྱི་
རོལ་དོན་དུ་འཛིན་པའི་རྟོག་པ་ཆོས་ཀྱི་བདག་འཛིན་རགས་པ་མ་ཡིན་པའི་ཕྱིར། དེར་
ཐལ། གཟུང་བ་རྫས་སུ་གྲུབ་པར་འཛིན་པའི་རྟོག་པ་དེ་ཆོས་ཀྱི་བདག་འཛིན་རགས་པ་
མ་ཡིན་པའི་ཕྱིར། དེར་ཐལ། དེ་གང་ཟག་གི་བདག་འཛིན་རགས་པ་ཡིན་པའི་ཕྱིར།
ཁ་ཅིག གཞུང་འདིས་རང་རྒྱལ་གྱི་ལམ་ཤེས་པའི་ལམ་ཤེས་མཐའ་དག་དངོས་སུ་
བསྟན་པ་ཡིན་ནོ། །ཟེར་ན། དེ་ཡང་མི་འཐད་པར་ཐལ། དེས་གང་ཟག་གི་བདག་

e?
 སྤྱི་མཐའ་ཟུང་འབྲེལ་སྐབས་གཉིས་པ།
མེད་མངོན་སུམ་དུ་རྟོགས་པའི་རང་རྒྱལ་གྱི་ལམ་ཤེས་པའི་ལམ་ཤེས་དེ་དངོས་སུ་མ་
བསྟན་པའི་ཕྱིར། ཁ་ཅིག རང་རྒྱལ་གྱི་ལམ་ཤེས་པའི་ལམ་ཤེས་ཡིན་ན། ཐབས་
ཤེས་གཉིས་སུ་ཕྱེ་བའི་ཤེས་རབ་ཀྱི་ཆར་གཏོགས་པས་ཁྱབ་ཟེར་ན། བྱང་སེམས་
འཕགས་པའི་རྒྱུད་ཀྱི་རྟེན་འབྲེལ་བཅུ་གཉིས་ཀྱི་ནང་ཚན་སྐྱེ་རྒ་ལ་ཡིད་འབྱུང་སྒོམ་པའི་
སྙིང་རྗེའི་ངོ་བོར་གྱུར་པའི་ཡེ་ཤེས་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། དེ་གཉིས་སུ་ཕྱེ་བའི་ཐབས་ཀྱི་ཆར་གཏོགས་ཡིན་པའི་ཕྱིར།། ༈ །གཉིས་
པ་རང་ལུགས་ལ། རང་རྒྱལ་གྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་
མཁྱེན་པ། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད། མཚན་གཞི་ནི།
གཟུགས་ཕྱི་རོལ་དོན་གྱིས་སྟོང་པར་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་
ལྟ་བུ། བྱང་སེམས་འཕགས་པས་རང་རྒྱལ་གྱི་ལམ་ཤེས་པའི་ལམ་ཤེས་བསྒོམ་པ་ལ་
དགོས་པ་ཡོད་དེ། རང་རྒྱལ་གྱི་རིགས་ཅན་རྗེས་སུ་འཛིན་པའི་ཆེད་དང་། རང་རྒྱུད་
ཀྱི་ཕྱི་རོལ་དོན་འཛིན་གྱི་རྟོག་པ་གཞོམ་པར་བྱ་བའི་ཆེད་ཡིན་པའི་ཕྱིར།། ༈ གསུམ་
པ་རྩོད་པ་སྤོང་བ་ལ། ཁ་ཅིག ། གཟུགས་ཕྱི་རོལ་དོན་གྱིས་སྟོར་པར་རྟོགས་པའི་ཡེ་
ཤེས་རང་རྒྱལ་དང་སེམས་ཙམ་པ་གཉིས་ཀའི་ལྟ་བ་ཡིན་པར་ཐལ། དེ་འདྲའི་ལྟ་བ་དེ་
དེ་གཉིས་ཀའི་ལྟ་བ་ཡིན་པའི་ཕྱིར། རྟགས་ཁས། འདོད་ན། དེ་དེ་གཉིས་ཀའི་ཡེ་
ཤེས་ཡིན་པར་ཐལ། ཡེ་ཤེས་གང་ཞིག དེ་གཉིས་ཀའི་ལྟ་བ་ཡིན་པའི་ཕྱིར། ཟེར་
ན། མ་ཁྱབ་སྙམ། འདོད་མི་ནུས་ཏེ། དེ་གཉིས་ཀའི་ལམ་མ་ཡིན་པའི་ཕྱིར།
དེར་ཐལ། རང་རྒྱལ་གྱི་ལམ་མ་ཡིན་པའི་ཕྱིར། དེར་ཐལ། ཁྱོད་དུ་གྱུར་པའི་ཉན་
ཐོས་ཀྱི་ལམ་དང་ཐེག་ཆེན་གྱི་ལམ་ཡོད་པའི་ཕྱིར། ཁ་ཅིག འདིར་མ་ཁྱབ་ཟེར།
ཡང་ཁོ་ན་རེ། བདག་མེད་རྟོགས་པའི་ལྟ་བ་དེ་ཐེག་པ་གཉིས་ཀའི་ལྟ་བ་ཡིན་པར་

e༣
རང་རྒྱལ་གྱི་ལམ་ཤེས་པའི་ལམ་ཤེས།
ཐལ། དེ་དེ་གསུམ་ཐུན་མོང་བའི་ལྟ་བ་ཡིན་པའི་ཕྱིར། དེར་ཐལ། དེ་གསུམ་ཐུན་
མོང་གི་ལྟ་བ་གཅིག་ཡོད་པའི་ཕྱིར། དེར་ཐལ། དེ་གསུམ་ཐུན་མོང་བའི་ལུགས་
གཅིག་ཡོད་པ་གང་ཞིག །ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་དེ་
གསུམ་པོ་རང་རྒྱུད་ཀྱི་ལྟ་བ་ཡིན་པར་ཐལ། འདོད་པའི་ཕྱིར་ན། མ་ཁྱབ་སྟེ། འོན་
ཀྱང་ད་དུང་དཔྱོད་པའི་གནས་སུ་སྣང་ངོ༌། ། ཁ་ཅིག ཤེས་སྒྲིབ་ཡིན་ན། རང་རྒྱལ་
གྱིས་གཙོ་བོར་མ་སྤང་བས་ཁྱབ་པར་ཐལ། རང་རྒྱལ་གྱིས་ཤེས་སྒྲིབ་གཙོ་བོར་མི་
སྤོང་བའི་ཕྱིར་ན། མ་ཁྱབ། འདོད་མི་ནུས་ཏེ། དེས་གཟུགས་ཕྱི་རོལ་གྱི་དོན་དུ་
འཛིན་པའི་རྟོག་པ་གཙོ་བོར་སྤོང་བའི་ཕྱིར། ཁྱབ་སྟེ། དེ་ཤེས་སྒྲིབ་ཡིན་པའི་ཕྱིར།
དེར་ཐལ། དེ་ཤེས་སྒྲིབ་རགས་པ་ཡིན་པའི་ཕྱིར། ཁ་ཅིག གཟུགས་དང་གཟུགས་
འཛིན་པའི་ཚད་མ་རྫས་གཞན་གྱིས་སྟོང་པར་ཐལ། གཟུགས་ཕྱི་རོལ་དོན་གྱིས་སྟོང་
པའི་ཕྱིར། འདོད་ན། དེ་མི་འཐད་པར་ཐལ། གཟུགས་དང་གཟུགས་འཛིན་པའི་
ཚད་མ་གཉིས་རྫས་གཞན་དུ་གྲུབ་པའི་ཕྱིར། དེར་ཐལ། དེ་གཉིས་རྫས་གཞན་ཡིན་
པའི་ཕྱིར། དེར་ཐལ། དེ་གཉིས་རྒྱུ་འབྲས་ཡིན་པའི་ཕྱིར་ཟེར་ན་མ་གྲུབ་སྟེ། ཕྱི་
དོན་ཁས་ལེན་ན། དེ་གཉིས་རྒྱུ་འབྲས་སུ་འཐད་ཀྱང་འདིར་ཕྱི་དོན་ཁས་མི་ལེན་པའི་
ཕྱིར། ཁ་ཅིག ཐེག་ཆེན་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་
ཐེག་ཆེན་སེམས་བསྐྱེད་ཆོས་ཅན། རང་རྒྱལ་གྱི་ལམ་ཤེས་པའི་ལམ་ཤེས་ཡིན་པར་
ཐལ། རང་ལུགས་ཀྱི་མཚན་ཉིད་དེའི་ཕྱིར། དེར་ཐལ། ཆོས་ཅན་དེའི་ཕྱིར །
དེར་ཐལ། ཐེག་ཆེན་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་སྙིང་རྗེ་
དེ་ཐེག་དམན་གྱི་རྟོགས་རིགས་སུ་གནས་པའི་ཕྱིར། དེར་ཐལ། དེའི་རྒྱུད་ཀྱི་གང་
ཟག་གི་བདག་མེད་རྟོགས་པའི་རྣམས་མཁྱེན་དེ་ཐེག་དམན་གྱི་རྟོགས་རིགས་སུ་གནས་

སྤྱི་མཐའ་ཟུང་འབྲེལ་སྐབས་གཉིས་པ།
པའི་ཕྱིར་ན། མ་ཁྱབ། མ་གྲུབ་ན་དེར་ཐལ། སངས་རྒྱས་འཕགས་པའི་རྒྱུད་ཀྱི་
གང་ཟག་གི་བདག་མེད་རྟོགས་པའི་ཡེ་ཤེས་ཐེག་དམན་གྱི་རིགས་སུ་གནས་པའི་ཕྱིར།
དེར་ཐལ། སངས་རྒྱས་འཕགས་པའི་རྒྱུད་ལ་འཕགས་པ་འོག་མ་པའི་རྒྱུད་ལ་ཡོད་པ་
དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་ཡོད་པའི་ཕྱིར། འདོད་མི་ནུས་ཏེ།
ཐེག་ཆེན་སེམས་བསྐྱེད་ཡིན་པའི་ཕྱིར། ཁྱབ་སྟེ། ཐེག་ཆེན་སེམས་བསྐྱེད་གཙོ་བོར་
བསྒོམ་པའི་རང་རྒྱལ་མེད་པའི་ཕྱིར། བྱས་པ་ལ་ཁོ་ན་རེ། གང་ཟག་གི་བདག་མེད་
རྟོགས་པའི་སངས་འཕགས་ཀྱི་ཡེ་ཤེས་དེ་ཐེག་དམན་གྱི་རྟོགས་རིགས་སུ་མི་གནས་
པར་ཐལ། སངས་རྒྱས་འཕགས་པའི་ཡེ་ཤེས་གཙོ་བོར་སྒོམ་པའི་ཐེག་དམན་པ་མེད་
པའི་ཕྱིར། ཟེར་ན། མི་མཚུངས་སྙམ་སྟེ། སྔ་མ་ནི་ཡུལ་ཅན་གྱི་དབང་དུ་བྱས་པ་
དང༌། ཕྱི་མ་ནི་ཡུལ་རྟོགས་ཚུལ་གྱི་དབང་དུ་བྱས་པ་ཡིན་པའི་ཕྱིར། འོན་ཀྱང་ཁ་
ཅིག་གིས་སངས་རྒྱས་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་ཡེ་
ཤེས། ཐེག་དམན་གྱི་རྟོགས་རིགས་སུ་མི་གནས་ཀྱང་། སྤྱིར་གང་ཟག་གི་བདག་
མེད་རྟོགས་པའི་ཡེ་ཤེས་ཐེག་དམན་གྱི་རྟོགས་རིགས་སུ་གནས་ཞེས་ཟེར་རོ། །ཁ་
བྱང་སེམས་འཕགས་པའི་རྒྱུད་ལ་འཁོར་བ་ལ་ཡིད་འབྱུང་བའི་ཡིད་འབྱུང་ཡོད་
ཅིག 
པར་ཐལ། དེའི་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་སྐྱེ་རྒ་ལ་ཡིད་འབྱུང་བའི་
ཡིད་འབྱུང་ཡོད་པའི་ཕྱིར། འདོད་ན། དེའི་རྒྱུད་ལ་འཁོར་བ་ཡོད་པར་ཐལ།
འདོད་པའི་ཕྱིར། ཟེར་ན་མ་ཁྱབ་པོ།

ཁྱད
རང་རྒྱལ་གྱི་ལམ་ཤེས་ཀྱི་རྒྱུ་ངེས་ཆ།
༈ རང་རྒྱལ་གྱི་ལམ་ཤེས་ཀྱི་རྒྱུ་ངེས་ཆ། །
བཞི་པ་རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ནི།
བཏགས་པའི་ཆོས་ཉིད་མི་འགལ་བར། །ཞེས་པ་ནས། རྣམ་པ་ཅན་ནི་ཆོས་ཀྱི་
མཆོག ཅེས་པའི་བར་གསུངས་ཏེ། དེའི་དོན་ནི་འགྲེལ་པ་ལས། གཟུགས་ལ་
སོགས་པའི་ཆོས་ཀྱི་བརྡ་ལས་བྱུང་བའི་བཏགས་པའི་ཆོས་ཉིད་དང་མི་འགལ་བར་རབ་
ཏུ་སྟོན་པ་དང༌། ཞེས་པ་ནས། ངེས་པར་འབྱེད་པའི་ཆ་དང་མཐུན་པ་རྣམས་སྐྱེ་བ་
ཡིན་ནོ། །ཞེས་པའི་བར་གསུངས། དེ་དག་གང་ལས་འཕྲོས་པ་ཡོད་དེ། གཟུགས་
ནི་བཏགས་པ་ཙམ་མོ། །བཏགས་པ་ཙམ་གང་ཡིན་པ་དེ་ནི་ཆོས་ཉིད་དེ། དེ་ནི་
གནས་བརྟན་རབ་འབྱོར་གྱིས་མི་འགལ་བར་བསྟན་ཏོ། །ཞེས་པ་ནས། ཚེ་དང་ལྡན་
པ་ཤཱ་རིའི་བུ་དེ་ནི་འདི་ལྟར་གཟུགས་གཟུགས་ཀྱི་རང་བཞིན་གྱིས་མེད་དོ། །ཞེས་
སོགས་ཀྱི་མདོ་ལས་འཕྲོས་པའི་ཕྱིར། འདིའི་སྐབས་སུ་རྩ་བའི་དོན་དང༌། མཐའ་
དཔྱད་པ་གཉིས་ལས། དང་པོ་ནི། ཤེས་བྱ་ཆོས་ཅན། རང་རྒྱལ་གྱི་ལམ་ཤེས་པའི་
ལམ་ཤེས་ཀྱི་རྒྱུ་ངེས་འབྱེད་ཆ་མཐུན་དེ་ལ་བཞི་ཡོད་དེ། ཕྱི་དོན་མེད་པར་རྟོགས་ཀྱང་
བརྡར་བཏགས་པའི་ཆོས་ཉིད་དང་མི་འགལ་བར་ཆོས་སྟོན་པའི་རྣམ་པ ་ཅན་གྱི་ཐེག་
ཆེན་གྱི་སྦྱོར་ལམ་དྲོ་བར་གྱུར་པ་དང་། གཟུགས་ལ་སོགས་པ་ཕྱི་རོལ་གྱི་དོན་དུ་
འགྲིབ་པ་མེད་པར་རྟོགས་པ་ལ་སོགས་པས་ཕྱེ་བའི་རྩེ་མོར་གྱུར་པ་དང་། ནང་སྟོང་
པ་ཉིད་ལ་སོགས་པ་རྟོགས་པའི་མཐུ་ཡིས་གཟུགས་སོགས་ཕྱི་རོལ་དོན་དུ་མི་འཛིན་
པའི་ཕྱིར་དུ་ཞུགས་པའི་བཟོད་པ་དང་། གཟུགས་སོགས་ཕྱི་རོལ་གྱི་དོན་དུ་སྐྱེ་བ་མེད་

es
 སྤྱི་མཐའ་ཟུང་འབྲེལ་སྐབས་གཉིས་པ།
པ་སོགས་ཀྱི་རྣམ་པ་ཅན་དུ་རྟོགས་པའི་ཐེག་ཆེན་གྱི་སྦྱོར་ལམ་ཆོས་ཀྱི་མཆོག་ཅེས་བྱ་བ་
རྣམས་སུ་ཡོད་པའི་ཕྱིར།། ༈ །།གཉིས་པ་མཐའ་དཔྱད་པ་ལ་གཉིས་ལས། དང་པོ་
རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུར་གྱུར་པའི་ཐེག་ཆེན་གྱི་
ལ༑ ཁ་ཅིག 
ངེས་འབྱེད་ཆ་མཐུན། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱ་ངེས་འབྱེད་ཆ་
མཐུན་གྱི་མཚན་ཉིད་ཟེར་ན། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་འབྲས་བུར་
གྱུར་པའི་གང་ཟག་གི་བདག་མེད་རྟོགས་པའི་ཐེག་ཆེན་གྱི་སྦྱོར་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རང་རྒྱལ་གྱི་ལམ་ཤེས་པའི་
ལམ་ཤེས་ཀྱི་རྒྱུ་ཡིན་པར་ཐལ་ལོ།། ཁ་ཅིག རང་རྒྱལ་གྱི་ལམ་ཤེས་པའི་ལམ་ཤེས་
ཀྱི་རྒྱུ་ངེས་འབྱེད་ཆ་མཐུན་ཡིན་ན། སྐབས་འདིར་དངོས་སུ་བསྟན་པའི་དེ་ཡིན་པས་
ཁྱབ་ཟེར་ན། དེ་མི་འཐད་པར་ཐལ། གཞུང་འདིས་གང་ཟག་གི་བདག་མེད་རྟོགས་
པའི་ཐེག་ཆེན་གྱི་སྦྱོར་ལམ་དེ་རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱ་ངེས་འབྱེད་
ཆ་མཐུན་གྱི་ཤུགས་ལ་བསྟན་པའི་ཕྱིར། ཁ་ཅིག ཕྱི་དོན་མེད་པར་རྟོགས་པའི་ཐེག་
ཆེན་གྱི་སྦྱོར་ལམ་དེ། གཞུང་འདིའི་ཤུགས་བསྟན་གྱི་རང་རྒྱལ་གྱི་ལམ་ཤེས་པའི་
ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཡིན་ཟེར་ན། རེ་ཞིག་དེ་མི་འཐད་པར་ཐལ།
དེ་གཞུང་འདིའི་དངོས་བསྟན་ཡིན་པའི་ཕྱིར་ཏེ། དེ་ལྟར་རྣམ་བཤད་ལས་གསུངས་
པའི་ཕྱིར། འོན་ཀྱང་འགྲེལ་པར་ཤུགས་བསྟན་དུ་གསུངས་པའི་དོན་ནི། སྟོང་ཉིད་
རྟོགས་པའི་ཐེག་ཆེན་སྦྱོར་ལམ་དང་། དེ་གཉིས་ཀྱི་ནང་ནས་དེ་ཤུགས་བསྟན་དང་འདྲ་
བའི་དོན་ནོ།། །ཚུལ་འདི་ནི་གོང་གི་ཉན་ཐོས་ཀྱི་སྐབས་དང་མཚུངས་པར་སྦྱོར་རུང་
ངོ༑༑ ༈ །།གཉིས་པ་རང་ལུགས་ནི། རང་རྒྱལ་གྱི་རྟོགས་རིགས་སུ་གནས་པའི་
ཐེག་ཆེན་གྱི་དོན་མངོན་རྟོགས། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་

e2
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
འབྱེད་ཆ་མཐུན་གྱི་མཚན་ཉིད་དོ།། ཞེས་པ་དེ་
ན་དུ་༈ ཕན་ཡོན་ཅན་གྱི་ཐེག་ཆེན་གྱི་མཐོང་ལམ། །
གསུམ་པ་བྱང་སེམས་ཀྱི་ལམ་ཤེས་པའི་ལམ་ཤེས་འཆད་པ་ལ་གཉིས། མཐོང་ལམ་
དང་༑ སྒོམ་ལམ་བཤད་པའོ། །དང་པོ་ལ་གཉིས། མདོར་བསྟན་པ་དང༌། རྒྱས་
པར་བཤད་པའོ། །དང་པོ་ནི། བདེན་དང་བདེན་ལ་བཟོད་པ་དང༌། །ཞེས་པ་ནས།
ཕན་ཡོན་བཅས་པ་འདི་བཤད་དོ། །ཞེས་པའི་བར་གསུངས་ཏེ། དོན་ནི། འགྲེལ་
པ་ལས། ལམ་ཤེས་པ་ཉིད་ཀྱི་སྐབས་སུ། ཞེས་པ་ནས། ཕན་ཡོན་ཆེན་པོ་ཞེས་
བརྗོད་དོ། །ཞེས་པའི་བར་གསུངས། དེ་དག་གང་ལས་འཕྲོས་པ་ཡོད་དེ། བཙུན་
པ་ཤཱ་རིའི་བུ་ཤེས་རབ་ཀྱི་ཕ་རོལ་ཏུ་ཕྱིན་པ་གང་ལས་བཙལ་བར་བྱ། ཤཱ་རིའི་བུས་
སྨྲས་པ། ཀོ་ཤི་ཀ། ཤེས་རབ་ཀྱི་ཕ་རོལ་ཏུ་ཕྱིན་པ་ནི། རབ་འབྱོར་གྱི་ལེའུ་ལས་
བཙལ་བར་བྱའོ། །ཞེས་པའི་མདོ་ལས་འཕྲོས་པའི་ཕྱིར། འདིའི་སྐབས་སུ་རྩ་བའི་
དོན་ནི། ཤེས་བྱ་ཆོས་ཅན། ལམ་ཤེས་ཉིད་ཀྱི་སྐབས་ལ་མཐོང་བའི་ལམ་ཕན་ཡོན་
དང་བཅས་པ་འདི་བཤད་པར་བྱ་བ་ཡིན་ཏེ། དེ་ཡང་སྡུག་ཀུན་གྱི་བདེན་པ་དང་འགོག་
ལམ་གྱི་བདེན་པ་ལ་བཟོད་པ་དང་ཤེས་པའི་སྐད་ཅིག་མ་རྣམ་པ་བཞི་བཞི་ཡི་སྒོ་ནས་
བཤད་པར་བྱ་བའི་ཕྱིར།། ༈ ། གཉིས་པ་རྒྱས་པར་བཤད་པ་ནི། དེ་བཞིན་ཉིད་དང་
སངས་རྒྱས་དག ཅེས་པ་ནས། ལམ་ཤེས་ཉིད་ཀྱི་སྐད་ཅིག་མ། །ཞེས་པའི་བར་
གྱིས་རྒྱས་པར་བཤད་ཅིང་། དོན་ནི་འགྲེལ་པ་ལས། དོན་དམ་པའི་ཚུལ་གྱིས་དེ་
བཞིན་ཉིད་དང་སངས་རྒྱས་དག་ལ་རྟེན་དང་བརྟེན་པའི་དངོས་པོ་མེད་པས་དེའི་ཕྱིར། །

el
 སྤྱི་མཐའ་ཟུང་འབྲེལ་སྐབས་གཉིས་པ། །
ཞེས་པ་ནས། ལམ་ཤེས་པ་ཉིད་ཀྱི་སྐད་ཅིག་མ་དག་ཡིན་ནོ། །ཞེས་པའི་བར་
གསུངས༑ དེ་དག་གང་ལས་འཕྲོས་པ་ཡང་ཡོད་དེ། གཟུགས་ཀྱི་དེ་བཞིན་ཉིད་ལ་
དེ་བཞིན་གཤེགས་པ་མི་དམིགས། དེ་བཞིན་གཤེགས་པ་ལ་ཡང་གཟུགས་ཀྱི་དེ་
བཞིན་ཉིད་མི་དམིགས། ཞེས་པ་ནས། སེམས་ཅན་ཐམས་ཅད་དང་ཐུན་མོང་དུ་བྱས་
ཏེ་མི་དམིགས་པའི་ཚུལ་གྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
ཡོངས་སུ་བསྔོའོ། །ཞེས་པའི་བར་གྱི་མདོ་ལས་འཕྲོས་པའི་ཕྱིར། འདིའི་སྐབས་སུ་
རྩ་བའི་དོན་དང༌། མཐའ་དཔྱད་པ་གཉིས་ལས། དང་པོ་ནི། ཤེས་བྱ་ཆོས་ཅན།
ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཡོད་དེ། དོན་དམ་པར་
སྡུག་བདེན་གྱི་དེ་བཞིན་ཉིད་དང་སངས་རྒྱས་ཏེ་དེ་མངོན་སུམ་དུ་རྟོགས་པའི་ཡུལ་ཅན་
གྱི་ཡེ་ཤེས་དག་ཕན་ཚུན་རྟེན་པ་དང་བརྟེན་པ་མེད་པའི་ཕྱིར་ན་དོན་དམ་པར་རྟེན་བརྟེན་
པའི་རྣམ་གྲངས་ཁས་མི་ལེན་པ་སྟེ་ཁས་ལེན་པ་མེད་པར་རྟོགས་པའི་ཐེག་ཆེན་གྱི་
མཐོང་ལམ་སྡུག་བསྔལ་ཆོས་བཟོད་དང་། གཟུགས་སོགས་ཀྱི་ཆོས་དབྱིངས་རྒྱ་ཆེ་བ་
དོན་དམ་པར་མེད་པར་རྟོགས་པའི་ཤེར་ཕྱིན་ཆེན་པོ་སྡུག་བསྔལ་ཆོས་ཤེས་དང༌།
སྡུག་བསྔལ་དོན་དམ་པར་འཇལ་བའི་ཚད་མ་མེད་པར་རྟོགས་པའི་སྡུག་བསྔལ་རྗེས་
སྡུག་བསྔལ་གྱི་ཚད་དོན་དམ་པར་མེད་པར་རྟོགས་པའི་
བཟོད་དང་བཅས་པ་དང་། 
སྡུག་བསྔལ་རྗེས་ཤེས་དང༌། ཀུན་འབྱུང་དོན་དམ་པར་རྟག་ཆད་ཀྱི་མཐའ་མེད་པར་
རྟོགས་པའི་ཀུན་འབྱུང་ཆོས་བཟོད་དང༌། ཆོས་བཟོད་དེར་གནས་ནས་གཟུགས་ལ་
སོགས་པ་ལ་སངས་རྒྱས་ཀྱི་རང་བཞིན་བདེན་སྟོང་ཉིད་དུ་ངེས་པར་འཛིན་པའི་ཀུན་
འབྱུང་ཆོས་ཤེས་དང་། དོན་དམ་པར་བླང་བ་མེད་ཅིང་དོར་བ་མེད་པ་སོགས་སུ་
རྟོགས་པའི་ཀུན་འབྱུང་རྗེས་བཟོད་དང༌། བྱམས་པ་ལ་སོགས་པ་ཚད་མེད་བཞི་སྒོམ་

ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
པའི་ཡོན་ཏན་དང་ལྡན་པའི་ཀུན་འབྱུང་རྗེས་ཤེས་དང༌། འགོག་པའི་རང་བཞིན་སྟོང་
པ་ཉིད་མངོན་སུམ་དུ་རྟོགས་པའི་འགོག་པ་ཆོས་བཟོད་དང༌། འདྲས་བུ་སངས་རྒྱས་
ཉིད་ནི་འཐོབ་པར་བྱེད་པའི་འགོག་པ་ཆོས་ཤེས་དང་། རྣམ་པར་བྱང་བའི་རིགས་ཀུན་
ཡོངས་སུ་བསྡུས་པའི་འགོག་པ་རྗེས་བཟོད་དང༌། ཕྱིའི་འཚེ་བ་ཉམ་ང་བ་དང་ནང་གི་
ནད་ཀུན་སེལ་བར་བྱེད་པའི་འགོག་པ་རྗེས་ཤེས་དང་ལམ་བདེན་གྱི་ཐོབ་བྱ་མཐར་ཐུག་
གི་མྱ་ངན་ལས་འདས་པ་ནི་བདེན་འཛིན་གྱི་སྤྲོས་པ་ཞི་བའི་བདེན་སྟོང་ཉིད་དུ་རྟོགས་
པའི་ལམ་ཆོས་བཟོད་དང༌། སངས་རྒྱས་བཅོམ་ལྡན་འདས་རྣམས་ཀྱིས་རང་ཉིད་ལ་
གནས་པའི་རྣལ་འབྱོར་པ་བསྲུང་བ་ལ་སོགས་པར་བྱེད་པའི་ལམ་ཆོས་ཤེས་དང་
སྲོག་མི་གཅོད་པ་ལ་སོགས་པའི་དགེ་བ་བཅུ་པོ་རྣམ་པ་ཀུན་མཁྱེན་པའི་སངས་རྒྱས་
སྒྲུབ་པར་བྱེད་པའི་ཚུལ་ལ་ནི་བདག་ཉིད་ཀྱང་གནས་ཏེ། སེམས་ཅན་གཞན་དག་
འགོད་པར་བྱེད་པའི་ལམ་རྗེས་བཟོད་དང༌། སྦྱིན་པ་ལ་སོགས་པ་ཕྱིན་དྲུག་གི་དགེ་རྩ་
རྣམས་རྫོགས་པའི་བྱང་ཆུབ་ཏུ་བསྔོ་བར་བྱེད་པའི་ལམ་རྗེས་ཤེས་ཏེ། མདོར་ན་ལམ་
ཤེས་ཉིད་ཀྱི་སྐབས་སུ་མཐོང་ལམ་སྐད་ཅིག་མ་བཅུ་དྲུག་ཡོད་པའི་ཕྱིར། ༈ །གཉིས་
པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག །ངན་སོང་གསུམ་དང་སྒྲ་
མི་སྙན་པ་ཚེ་དེ་ལ་མཚམས་མེད་པའི་ལས་སྟོབས་ཆེན་བསགས་ལ་མ་སྦྱངས་པ་རྣམས་
ཀྱི་རྟེན་ལ་མཐོང་ལམ་གསར་དུ་སྐྱེ་བ་ཡོད་ཟེར་ན། དེ་མེད་པར་ཐལ། དེ་དག་གི་
རྟེན་ལ་མཐོང་ལམ་གསར་དུ་སྐྱེ་བ་ལ་གེགས་བྱེད་ཀྱི་སྒྲིབ་པ་ཆེན་པོས་བསྒྲིབས་པའི་
ཕྱིར༑ ཁ་ཅིག ཟ་མ་དང་མ་ནིང་གི་རྟེན་དང་། ཁམས་གོང་མའི་རྟེན་ལ་དེ་གསར་
དུ་སྐྱེ་བ་ཡོད་ཟེར་ན། དེ་མི་འཐད་པར་ཐལ། སྔ་མ་དེ་གཉིས་ཀྱི་རྟེན་ལ་མཐོང་ལམ་
གསར་དུ་སྐྱེ་པ་ལ་གེགས་བྱེད་ཀྱི་ཉོན་མོངས་པའི་སྒྲིབ་པ་ཤས་ཆེན་པོས་བསྒྲིབས།

༡༠༠
 སྤྱི་མཐའ་ཟུང་འབྲེལ་སྐབས་གཉིས་པ།
ཁམས་གོང་མའི་རྟེན་གྱི་སོ་སོ་སྐྱེ་བོ་རྣམས་སྐྱོ་ཤས་ཆུང་བའི་ཕྱིར། ཕྱི་མ་དེར་ཐལ།
བསྡུ་བ་ལས། གཟུགས་ཀྱི་ཁམས་དང་གཟུགས་མེད་པའི་ཁམས་གོང་མར་སྐྱེས་པས་
ཀྱང་དང་པོར་བདེན་པ་རྣམས་མངོན་པར་མི་རྟོགས་ཏེ། ཞེས་པ་དང༌། མཛོད་ལས།
གོང་ན་མཐོང་ལམ་མེད། །མི་སྐྱོ། །ཞེས་གསུངས་པའི་ཕྱིར། ཁ་ཅིག དེ་རྣམས་
ཀྱི་རྒྱུད་ལ་དེ་གསར་དུ་སྐྱེ་བ་མེད། ཟེར་ན། དེ་ཡོད་པར་ཐལ། དེ་རྣམས་ཀྱི་རྒྱུད་
ལ་རྣམ་མཁྱེན་གསར་དུ་སྐྱེ་བ་ཡོད་པ་གང་ཞིག་དེ་རྣམས་ཀྱི་རྒྱུད་ལ་མཐོང་ལམ་
དང་རྣམ་མཁྱེན་གཉིས་སྐྱེ་དགོས་སུ་མཚུངས་པའི་ཕྱིར། ཁ་ཅིག ཐེག་ཆེན་མཐོང་
ལམ་གྱི་སེམས་རྟེན་ཡིན་ན། དེའི་རྒྱུ་ཡིན་པས་ཁྱབ་ཟེར་ན། ཐེག་ཆེན་མཐོང་ལམ་
གྱི་ངོ་བོར་གྱུར་པའི་བསམ་གཏན་གྱི་དངོས་གཞི་ཆོས་ཅན། དེར་ཐལ། དེའི་ཕྱིར།
དེར་ཐལ། ཐེག་ཆེན་གྱི་མཐོང་ལམ་དེ་རང་དང་ངོ་བོ་གཅིག་པའི་སེམས་རྟེན་བསམ་
གཏན་བཞི་པའི་སེམས་རྟེན་ལ་བརྟེན་ནས་སྐྱེས་པའི་ཕྱིར། དེར་ཐལ། སེམས་རྟེན་
ཕལ་ཆེར་ས་དེ་དང་དེའི་ངོ་བོར་སྐྱེས་པ་ཞིག་ལ་འཇོག་དགོས་པའི་ཕྱིར། འདོད་མི་
ནུས་ཏེ། དེ་ཐེག་ཆེན་མཐོང་ལམ་དང་ངོ་བོ་གཅིག་ཡིན་པའི་ཕྱིར། དེར་ཐལ།
ཆོས་ཅན་དེ་ཡིན་པའི་ཕྱིར། ཁ་ཅིག ཐེག་ཆེན་མཐོང་ལམ་གྱི་སེམས་རྟེན་ཡིན་ན།
དེ་དང་ངོ་བོ་གཅིག་ཡིན་པས་ཁྱབ་ཟེར་ན། ཐེག་ཆེན་སྦྱོར་ལམ་ཆོས་མཆོག་སྐད་ཅིག་
ཐ་མའི་ཡེ་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། ཐེག་ཆེན་གྱི་མཐོང་
ལམ་དེ་རང་གི་སེམས་རྟེན་ཆོས་མཆོག་སྐད་ཅིག་ཐ་མའི་ཡེ་ཤེས་ལ་བརྟེན་ནས་སྐྱེས་
པའི་ཕྱིར། ཁ་ཅིག་མ་ཁྱབ་ཟེར། འདོད་མི་ནུས་ཏེ། དེ་ཐེག་ཆེན་མཐོང་ལམ་གྱི་རྒྱུ་
ཡིན་པའི་ཕྱིར། ཁ་ཅིག །ཐེག་ཆེན་མཐོང་ལམ་བར་ཆད་མེད་ལམ་དེ། འདོད་
སེམས་ལ་བརྟེན་ནས་སྐྱེ་བོ་ཟེར་ན། དེ་མི་འཐད་པར་ཐལ། འདོད་སེམས་དང་སྦྱོར་

༡༠༡
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
ལམ་ཆོས་མཆོག་སྐད་ཅིག་ཐ་མའི་གཞི་མཐུན་ཡང་མེད། དེ་དང་ཐེག་ཆེན་མཐོང་
ལམ་བར་ཆད་མེད་ལམ་གྱི་གཞི་མཐུན་ཡང་མེད་པའི་ཕྱིར། དེར་ཐལ། དེ་གཉིས་
གང་རུང་ཡིན་ན། མཉམ་གཞག་གི་སས་བསྡུས་དགོས། འདོད་སེམས་ཡིན་ན།
མཉམ་པར་མ་བཞག་པའི་སས་བསྡུས་དགོས་པའི་ཕྱིར། ཁ་ཅིག བདེན་བཞི་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་བདེན་པ་མངོན་རྟོགས། མཐོང་ལམ་གྱི་
མཚན་ཉིད་ཟེར་ན། སྟོང་ཉིད་མངོན་སུམ་དུ་རྟོགས་པའི་མཐོང་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། བདེན་བཞི་མངོན་སུམ་དུ་
རྟོགས་པའི་ཡེ་ཤེས་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན།
རང་གི་གཞལ་བྱ་ཀུན་རྫོབ་མངོན་སུམ་དུ་རྟོགས་པའི་ཡེ་ཤེས་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། སྟོང་ཉིད་མངོན་སུམ་དུ་རྟོགས་པའི་སློབ་ལམ་ཡིན་
པའི་ཕྱིར། ཁ་ཅིག མི་རྟག་སོགས་བཅུ་དྲུག་བདེན་སྟོང་སྤྲོས་བྲལ་དུ་མངོན་སུམ་དུ་
རྟོགས་པའི་ཐེག་ཆེན་གྱི་བདེན་པ་མངོན་རྟོགས། ཐེག་ཆེན་མཐོང་ལམ་གྱི་མཚན་ཉིད་
ཟེར་ན། བྱང་སེམས་མཐོང་ལམ་པའི་རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། བྱང་སེམས་མཐོང་ལམ་
པའི་རྒྱུད་ཀྱི་མཁྱེན་པ་ཡིན་པའི་ཕྱིར། འདོད་ན། སྟོང་ཉིད་མངོན་སུམ་དུ་རྟོགས་
པའི་ཡེ་ཤེས་ཡིན་པར་ཐལ། འདོད་པའི་ཕྱིར། འདོད་མི་ནུས་སོ། ། ཁ་ཅིག ཐེག་
ཆེན་སྦྱོར་ལམ་ཆོས་མཆོག་གི་རྗེས་སུ་བྱུང་བའི་ཐེག་ཆེན་གྱི་བདེན་པ་མངོན་རྟོགས།
ཐེག་ཆེན་མཐོང་ལམ་གྱི་མཚན་ཉིད་ཟེར་ན། ཐེག་ཆེན་སྦྱོར་ལམ་ཆོས་མཆོག་གི་རྒྱུར་
གྱུར་བའི་ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༑ རྟོགས་སླ། འདོད་ན། དེ་མི་འཐད་པར་ཐལ། ཐེག་ཆེན་གྱི་སྦྱོར་ལམ་ཆོས་

༡༠༢
 སྤྱི་མཐའ་ཟུང་འབྲེལ་སྐབས་གཉིས་པ།
མཆོག་གི་སྔ་རོལ་དུ་བྱུང་བའི་ཕྱིར། དེ་དེར་ཐལ། དེའི་རྒྱུ་ཡིན་པའི་ཕྱིར། ཁ་ཅིག
ཐེག་ཆེན་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་རྣམས་རིམ་ཅན་དུ་སྐྱེ་སྟེ།
སྡུག་བསྔལ་ཆོས་བཟོད་སྐྱེས་པའི་རྗེས་སུ་སྡུག་བསྔལ་རྗེས་བཟོད་སྐྱེ་བ་སོགས་རིགས་
འགྲེ་བའི་ཕྱིར། ། དེ་མི་འཐད་བར་ཐལ། ཐེག་ཆེན་མཐོང་ལམ་བཟོད་པ་བརྒྱད་ཅིག་
ཅར་དུ་སྐྱེ་ཞིང་། ཤེས་པར་བརྒྱད་ཀྱང་ཅིག་ཅར་དུ་སྐྱེ་བའི་ཕྱིར། དེར་ཐལ། ཐེག་
ཆེན་མཐོང་ལམ་བར་ཆད་མེད་ལམ་ཡིན་ན། བཟོད་པ་བརྒྱད་ཀ་ཡིན་དགོས། ཐེག་
ཆེན་མཐོང་ལམ་རྣམ་གྲོལ་ལམ་ཡིན་ནོ། ཤེས་པ་བརྒྱད་ཀ་ཡིན་དགོས་པའི་ཕྱིར།
ཁ་ཅིག ཐེག་ཆེན་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་ཅིག་ཅར་རིམ་ཅན་
གང་རུང་དུ་མི་སྐྱེ་སྟེ། ཅིག་ཅར་སྐྱེ་ན། བར་ཆད་མེད་ལམ་དང་རྣམ་གྲོལ་ལམ་
གཉིས་ཅིག་ཅར་དུ་སྐྱེ་དགོས་ལ། རིམ་གྱིས་སྐྱེ་ན། བཟོད་པ་བརྒྱད་ཀྱང་རིམ་གྱིས་
སྐྱེ་དགོས་པའི་ཕྱིར་ཟེར་ན། དེ་མི་འཐད་པར་ཐལ། འདུས་བྱས་ཡིན་ན། ཅིག་ཅར་
རིམ་ཅན་གང་རུང་དུ་སྐྱེ་དགོས་པའི་ཕྱིར། དེར་ཐལ། དེ་ཡིན་ན། དེ་གང་རུང་དུ་
གྲུབ་དགོས་པའི་ཕྱིར། ཁ་ཅིག ཡུལ་བདེན་བཞིའི་ཆོས་ཉིད་རྟོགས་པའི་ཆ་ནས་
བཟོད་པ་བརྒྱད་དང་ཡུལ་ཅན་བཟོད་པ་བརྒྱད་པོ་རྣམས་རྟོགས་པའི་ཆ་ནས་རྗེས་ཤེས་
བརྒྱད་དུ་འཇོག་ཟེར་ན། དེ་མི་འཐད་པར་ཐལ། ཡུལ་ཅན་བཟོད་པ་བརྒྱད་མངོན་
སུམ་དུ་རྟོགས་པའི་ཐེག་ཆེན་གྱི་མཐོང་ལམ་རྗེས་ཤེས་མེད་པའི་ཕྱིར། དེར་ཐལ།
ཀུན་རྫོབ་མངོན་སུམ་དུ་རྟོགས་པའི་ཐེག་ཆེན་མཐོང་ལམ་རྣམ་གྲོལ་ལམ་མེད་པའི་ཕྱིར།
རྟགས་བསྒྲུབ་ཟིན། ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་
ཤེས་པ་ཡིན་ན། མཐོང་ལམ་བར་ཆད་མེད་ལམ་ཡིན་པས་ཁྱབ་ཟེར་ན། ཐེག་ཆེན་
མཐོང་ལམ་བར་ཆད་མེད་ལམ་ཉམས་སུ་མྱོང་བའི་རང་རིག་མངོན་སུམ་ཆོས་ཅན།

༡༠༣
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
དེར་ཐལ། དེའི་ཕྱིར། འདོད་ན། རྣལ་འབྱོར་མངོན་སུམ་ཡིན་པར་ཐལ། འདོད་
པའི་ཕྱིར། ཁ་ཅིག ཐེག་ཆེན་མཐོང་ལམ་པའི་རྒྱུད་ཀྱི་མངོན་སུམ་དུ་གྱུར་པའི་ཡེ་
ཤེས་ཡིན་ན། མཐོང་ལམ་བར་ཆད་མེད་ལམ་ཡིན་པས་ཁྱབ་ཟེར་ན། བྱང་སེམས་
མཐོང་ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་
ཆོས་ཅན། དེར་ཐལ། དེའི་ཕྱིར། དེར་ཐལ། རྣལ་འབྱོར་མངོན་སུམ་དུ་གྱུར་
པའི་ཐེག་ཆེན་གྱི་མཐོང་ལམ་ཡིན་པའི་ཕྱིར། འདོད་ན། སྟོང་ཉིད་མངོན་སུམ་དུ་
རྟོགས་པའི་ཡེ་ཤེས་སུ་ཐལ་ལོ། ། ཁ་ཅིག བྱང་སེམས་མཐོང་ལམ་པའི་རྒྱུད་ལ་རྗེས་
ཐོབ་ཡེ་ཤེས་དང་མངོན་སུམ་གྱི་གཞི་མཐུན་མེད་ཟེར་ན། དེ་ཡོད་པར་ཐལ། དེའི་
རྒྱུད་ཀྱི་མྱུ་གུ་བདེན་སྟོང་སྒྱུ་མ་ལྟ་བུར་མངོན་སུམ་དུ་རྟོགས་པའི་ཡེ་ཤེས་དེ་མངོན་སུམ་
ཡིན་པའི་ཕྱིར། དེར་ཐལཾ། ལམ་བསྒྲིགས་ལས། རྟེན་འབྲེལ་སྒྱུ་མ་ལྟ་བུར་སྣང་
བའི་བློ་འདྲེ་རུང་འཛིན་པའི་རྟོག་བྲལ་ལོ། །ཞེས་གསུངས་པའི་ཕྱིར། ཁ་ཅིག་
ཐེག་ཆེན་མཐོང་ལམ་བར་ཆད་མེད་ལམ་གྱིས་རང་ཉིད་རྟོགས་ཟེར་ན། དེ་མི་འཐད་
པར་ཐལ། དེས་རང་ཉིད་མངོན་སུམ་དུ་ཡང་མ་རྟོགས། ཤུགས་ལ་ཡང་མ་རྟོགས་
པའི་ཕྱིར། དང་པོ་དེར་ཐལ། ཐེག་ཆེན་མཐོང་ལམ་བར་ཆད་མེད་ལམ་གྱི་གཞལ་
བྱར་གྱུར་པའི་ཀུན་རྫོབ་བདེན་པ་མེད་པའི་ཕྱིར། དེར་ཐལ། དེའི་གཞལ་བྱ་སྟོང་ཉིད་
ཡིན་པའི་ཕྱིར། ཁོ་ན་རེ། དེའི་གཞལ་བྱ་ཡིན་ན། སྟོང་ཉིད་ཡིན་དགོས་ཀྱང༌།
དེའི་གཞལ་བྱ་སྟོང་ཉིད་མ་ཡིན་ནོ་ཞེ་ན། དེ་མི་འཐད་པར་ཐལ། དེ་ནི་ཚིག་ཙམ་ལ་
བརྟེན་པ་མ་གཏོགས་རྒྱུ་མཚན་ཡང་དག་མེད་པའི་ཕྱིར། ཕྱི་མ་དེར་ཐལ། དེའི་
ཤུགས་རྟོགས་མེད་པའི་ཕྱིར། ཁ་ཅིག འདའ་བྱ་གང་ཟག་གི་བདག་མེད་རྟོགས་
པའི་ཐེག་ཆེན་གྱི་མཐོང་ལམ་དང་འདའ་བྱེད་སྟོང་ཉིད་རྟོགས་པའི་ཐེག་ཆེན་གྱི་མཐོང་

༡༠ཚ་
སྤྱི་མཐའ་ཟུང་འབྲེལ་སྐབས་གཉིས་པ།
ལམ་གཉིས་ཀྱི་ནང་ནས་དང་པོར་འདའ་བྱའི་མཐོང་ལམ་དང༌། དེ་རྗེས་འདའ་བྱེད་ཀྱི་
མཐོང་ལམ་སྐྱེའོ་ཟེར་ན། དེ་མི་འཐད་པར་ཐལ། ཐེག་ཆེན་དུ་དང་པོ་ཉིད་ན ས་
རིགས་ངེས་པའི་བྱང་སེམས་ཀྱིས་སྟོང་ཉིད་རྟོགས་པའི་ཐེག་ཆེན་མཐོང་ལམ་བར་ཆད་
མེད་ལམ་རང་རྒྱུད་ལ་མ་སྐྱེས་པར་གང་ཟག་གི་བདག་མེད་རྟོགས་པའི་མཐོང་ལམ་སྐྱེ་
བའི་སྐབས་མེད་པའི་ཕྱིར། ཁ་ཅིག གང་ཟག་གི་བདག་མེད་རྟོགས་པའི་འདའ་བྱའི་
མཐོང་ལམ་རང་རྒྱུད་ལ་མ་སྐྱེས་པར་སྟོང་ཉིད་རྟོགས་པའི་མཐོང་ལམ་སྐྱེ་བ་མེད་ཟེར་
ན༑ དེ་ཡོད་པར་ཐལ། དང་པོ་གང་ཟག་གི་བདག་མེད་རྟོགས་པའི་ཐེག་དམན་གྱི་
མཐོང་ལམ་ཐོབ་ནས་དེའི་རྗེས་སུ་སྟོང་ཉིད་རྟོགས་པའི་ཐེག་ཆེན་གྱི་མཐོང་ལམ་རྒྱུད་ལ་
སྐྱེས་པའི་བྱང་སེམས་ཡོད་པའི་ཕྱིར། ཁ་ཅིག འདའ་བྱ་འདའ་བྱེད་ཀྱི་མཐོང་ལམ་
གཉིས་འགལ་ཟེར་ན། དེ་མི་འགལ་བར་ཐལ། ལྷག་པ་ཚུལ་ཁྲིམས་ཀྱི་བསླབ་པའི་
ངོ་བོར་གྱུར་པའི་ཐེག་ཆེན་གྱི་མཐོང་ལམ་དེ་དེ་གཉིས་ཀ་ཡིན་པའི་ཕྱིར། དེར་ཐལ།
དེ་འདའ་བྱེད་གང་ཞིག འདའ་བྱའི་མཐོང་ལམ་ཡིན་པའི་ཕྱིར། དང་པོ་དེར་ཐལ།
བྱང་སེམས་ཀྱིས་རྣམ་མཁྱེན་ཐོབ་པའི་ཕྱིར་དུ་ལྷག་པ་ཚུལ་ཁྲིམས་ཀྱི་བསླབ་པ་ལ་གཙོ་
བོར་འབད་དགོས་པའི་ཕྱིར། ཕྱི་མ་དེར་ཐལ། ཐེག་དམན་གྱི་རྟོགས་རིགས་སུ་
གནས་པའི་ཐེག་ཆེན་གྱི་མཐོང་ལམ་ཡིན་པའི་ཕྱིར། དེར་ཐལ། ཐེག་དམན་པས་
ཐར་པ་ཐོབ་ཕྱིར་དུ་ཚུལ་ཁྲིམས་ཀྱི་བསླབ་པ་གཙོ་བོར་ཉམས་སུ་ལེན་དགོས་པའི་ཕྱིར།
ཁ་ཅིག མཐོང་སྤང་དངོས་སུ་སྤོང་བྱེད་ཀྱི་བདེན་པ་མངོན་རྟོགས། མཐོང་ལམ་བར་
ཆད་མེད་ལམ་གྱི་མཚན་ཉིད། དེ་དངོས་སུ་སྤངས་པའི་བདེན་པ་མངོན་རྟོགས།
མཐོང་ལམ་རྣམ་གྲོལ་ལམ་གྱི་མཚན་ཉིད་ཟེར་ན། དང་པོ་ལ་ཉན་ཐོས་ཀྱི་མཐོང་ལམ་
བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་

༡༠དམ
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
ན༑ མཐོང་སྤང་ཤེས་སྒྲིབ་དངོས་སུ་སྤོང་བྱེད་ཡིན་པར་ཐལ། འདོད་པའི་ཕྱིར།
འདོད་ན། ཉན་ཐོས་མཐོང་ལམ་རྣམ་གྲོལ་ལམ་པ་བས་མཐོང་སྤང་ཤེས་སྒྲིབ་དངོས་
སུ་སྤངས་པར་ཐལ། འདོད་པའི་ཕྱིར། འདོད་མི་ནུས་སོ། །ཕྱི་མ་ལ་ཉན་ཐོས་
མཐོང་ལམ་རྣམ་གྲོལ་ལམ་གྱིས་མ་ངེས་སོ། །ཁ་ཅིག མཐོང་སྤང་ཤེས་སྒྲིབ་སྤོང་
བྱེད་ཀྱི་ཐེག་ཆེན་གྱི་བདེན་པ་མངོན་རྟོགས། ཐེག་ཆེན་མཐོང་ལམ་བར་ཆད་མེད་ལམ་
གྱི་མཚན་ཉིད། དེ་སྤངས་པའི་ཐེག་ཆེན་གྱི་བདེན་པ་མངོན་རྟོགས། ཐེག་ཆེན་མཐོང་
ལམ་རྣམ་གྲོལ་ལམ་གྱི་མཚན་ཉིད་ཟེར་ན། ཕྱི་མ་མི་འཐད་པར་ཐལ། བྱང་སེམས་
མཐོང་ལམ་རྗེས་ཐོབ་པས་མཐོང་སྤངས་ཤེས་སྒྲིབ་སྤངས་པའི་ཕྱིར། དེར་ཐལ།
དེས་མཐོང་སྤང་ཤེས་སྒྲིབ་སྤངས་པའི་རྣམ་གྲོལ་ལམ་ཐོབ་པའི་ཕྱིར། དེར་ཐལ།
དེས་ཐེག་ཆེན་མཐོང་ལམ་རྣམ་གྲོལ་ལམ་ཐོབ་པའི་ཕྱིར། ཁྱབ་སྟེ། ཐེག་ཆེན་མཐོང་
ལམ་རྣམ་གྲོལ་ལམ་གྱིས་མཐོང་སྤང་ཤེས་སྒྲིབ་སྤངས་པའི་ཕྱིར། ཁ་ཅིག ཐེག་ཆེན་
མཐོང་ལམ་བར་ཆད་མེད་ལམ་པའི་རྒྱུད་ལ་ཐེག་ཆེན་སེམས་བསྐྱེད་སྔར་སྐྱེས་ཤིང་
ཕྱིས་ཀྱང་སྐྱེ་བའི་ནུས་པ་མ་ཉམ་པར་ཡོད་ཀྱང་། དེའི་རྒྱུད་ལ་ཐེག་ཆེན་སེམས་བསྐྱེད་
མེད་དོ། །གསུང་ན། རྣམ་བཤད་ལྟར་བྱེད་ན། དེ་མི་འཐད་པར་ཐལ། དེའི་རྒྱུད་
ལ་ཐེག་ཆེན་སེམས་བསྐྱེད་ཡོད་པའི་ཕྱིར། དེར་ཐལ། དེའི་རྒྱུད་ལ་ཐེག་ཆེན་སེམས་
བསྐྱེད་ཡོད་ན། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་
བྱའོ་སྙམ་པའི་ཐུགས་བསྐྱེད་མངོན་འགྱུར་བ་ཡོད་མི་དགོས་པའི་ཕྱིར། དེར་ཐལ།
དེ་ལྟར་མི་དགོས་པར་གསུངས་པའི་རྣམ་བཤད་ཀྱི་ལུང་སྔར་དྲངས་ཟིན་པའི་ཕྱིར།
འདི་ལྟར་བྱེད་ན། དེའི་རྒྱུད་ལ་ཐེག་ཆེན་སེམས་བསྐྱེད་ཡོད་ཀྱང་དེ་ཐེག་ཆེན་མཐོང་
ལམ་བར་ཆད་མེད་ལམ་མ་ཡིན་ནོ། །འོན་ཀྱང་། རྗེ་བླ་མས་དེ་ལྟར་ཡོད་མེད་

༡༠s
 སྤྱི་མཐའ་ཟུང་འབྲེལ་སྐབས་གཉིས་པ།
བཞེད་པ་ནི་དངོས་སུ་མི་གསལ་ཡང་། རྣམ་བཤད་རིགས་པའི་རྒྱ་མཚོ་ལས། ཐེག་
ཆེན་མཐོང་ལམ་བར་ཆད་མེད་ལམ་པའི་རྒྱུད་ལ་ཤེས་སྒྲིབ་ཀྱི་བག་ཆགས་བསྒོ་བའི་
གཞིར་གྱུར་པའི་ཡིད་ཤེས་མེད་པ་ལྟ་བུར་གསུངས་འདུག་པས། དེ་ལྟར་ན། དེའི་
རྒྱུད་ལ་ཐེག་ཆེན་སེམས་བསྐྱེད་ཀྱང་མེད་དགོས་སོ། ། དེ་ལྟར་ནའང༌། སྟོང་ཉིད་
རྟོགས་པའི་བྱང་སེམས་ཀྱི་རྒྱུད་ལ་ཐེག་ཆེན་སེམས་བསྐྱེད་ཡོད་དགོས་ཏེ། དེ་མེད་ན་
གཉིད་འཐུག་པོ་སོགས་ཀྱི་ཚེ་ཡང་དེའི་རྒྱུད་ལ་ཐེག་ཆེན་སེམས་བསྐྱེད་མེད་པར་ཐལ་
བའི་ཕྱིར་རོ། ། ཁ་ཅིག ཐེག་ཆེན་མཐོང་ལམ་རྣམ་གྲོལ་ལམ་ལས་ལངས་པའི་རྗེས་
སུ་ཐེག་ཆེན་སྒོམ་ལམ་མ་ཐོབ་ཀྱི་བར་དེར་སྟོང་ཉིད་མངོན་སུམ་དུ་རྟོགས་པའི་ཐེག་ཆེན་
གྱི་མཐོང་ལམ་སྐྱེ་བ་མེད་ཟེར། ཁ་ཅིག དེ་ཡོད་དོ་ཟེར་ན། རེ་ཞིག་ལ། དང་པོ་
དེ་མི་འཐད་པར་ཐལ། དེ་ལྟར་ཡིན་ན། ས་དང་པོའི་གནས་སྐབས་སུ་སྟོང་ཉིད་
རིགས་པའི་རྣམ་གྲངས་དུ་མས་སྒོམ་མི་དགོས་པའི་སྐྱོན་དུ་འགྱུར་བའི་ཕྱིར། དེར་
ཐལ། ཐེག་ཆེན་མཐོང་ལམ་རྣམ་གྲོལ་ལམ་ལས་ལངས་རྗེས་སུ་ས་གཉིས་པ་མ་ཐོབ་
གོང་དེར་སྟོང་ཉིད་གཙོ་བོར་སྒོམ་པའི་མཐོང་ལམ་མེད་པའི་ཕྱིར། དེར་ཐལ། དེར་
སྟོང་ཉིད་མངོན་སུམ་དུ་རྟོགས་པའི་མཐོང་ལམ་མེད་པའི་ཕྱིར། མ་ཁྱབ་ན། ཐེག་
ཆེན་སྒོམ་ལམ་སོ་སོའི་རྣམ་གྲོལ་ལམ་ལས་ལངས་རྗེས་སུ་རང་རང་གི་སྐད་ཅིག་ཐ་
མའི་བར་ཆད་མེད་ལམ་མ་ཐོབ་ཀྱི་བར་དུ་སྟོང་ཉིད་མངོན་སུམ་དུ་རྟོགས་པ་མེད་པར།
ཐལ༑ མ་ཁྱབ་པ་དེའི་ཕྱིར། འདོད་ན། བྱང་སེམས་འཕགས་པས་ཐེག་ཆེན་མཐོང་
ལམ་ནས་སངས་མ་རྒྱས་ཀྱི་བར་དུ་སྟོང་ཉིད་ལན་འདི་ཙམ་ཞིག་རྟོགས་ཞེས་གྲངས་ཀྱི་
མཐའ་འཛིན་རིགས་པར་ཐལ། དེས་ཐེག་ཆེན་མཐོང་ལམ་ཐོབ་པ་ནས་སངས་མ་རྒྱས་
ཀྱི་བར་དུ་སྟོང་ཉིད་མངོན་སུམ་དུ་རྟོགས་པ་ལན་སུམ་ཅུ་ཙམ་ལས་ལྷག་འབྱུང་བ་མི་

༡༠༧
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
སྲིད་ཅེས་དམ་བཅའ་རིགས་པའི་ཕྱིར། དེར་ཐལ། དེས་ས་བཅུ་སོ་སོ་ལ་ཐོག་མཐའི་
བར་ཆད་མེད་ལམ་གཉིས་རེ་དང་ས་སོ་སོའི་རྣམ་གྲོལ་ལམ་རེ་རེ་དང་བཅས་གསུམ་
གསུམ་འབྱུང་ཞིང་དེ་ལས་གཞན་དུ་ས་དེ་རྣམས་སུ་སྟོང་ཉིད་མངོན་སུམ་དུ་རྟོགས་པའི་
ཡེ་ཤེས་ཟུར་པ་འབྱུང་བ་མེད་པའི་ཕྱིར། དེར་ཐལ། ། ཁྱོད་ཀྱི་དམ་བཅའ་འཐད་པའི་
ཕྱིར༑ འདོད་ན། མི་འཐད་པར་ཐལ། འཚང་རྒྱ་བ་ལ་མྱུར་ན་བསྐལ་པ་ཆེན་པོ་
གྲངས་མེད་གསུམ་དུ་ཚོགས་གསོག་དགོས་པ་གང་ཞིག དེའི་བར་དུ་སྟོང་ཉིད་རྟོགས་
པའི་གྲངས་ཀྱི་མཐའ་འདི་ཙམ་ཞིག་ལས་མེད་ཅེས་འདོད་ན། བྱང་སེམས་ཀྱིས་འཚང་
རྒྱ་བ་ལ་ཡེ་ཤེས་ཀྱི་ཚོགས་དཔག་མེད་གསོག་མི་དགོས་པར་ཁས་བླངས་པར་འགྱུར་
བའི་ཕྱིར།། ༈ །། གཉིས་པ་རང་གི་ལུགས་ལ། ལུས་རྟེན་སོགས་གོ་བར་ཟད་ལ།
བདེན་པ་མངོན་རྟོགས། མཐོང་ལམ་གྱི་མཚན་ཉིད། དེ་ལ་དབྱེ་ན། ཉན་ཐོས་ཀྱི་
མཐོང་ལམ། རང་རྒྱལ་གྱི་མཐོང་ལམ། ཐེག་ཆེན་གྱི་མཐོང་ལམ་དང་གསུམ་ཡོད།
ཐེག་ཆེན་གྱི་བདེན་པ་མངོན་རྟོགས། ཐེག་ཆེན་གྱི་མཐོང་ལམ་གྱི་མཚན་ཉིད། ཐེག་
དམན་གྱི་བདེན་པ་མངོན་རྟོགས། ཐེག་དམན་གྱི་མཐོང་ལམ་གྱི་མཚན་ཉིད། ཉན་
རང་སོ་སོའི་མཐོང་ལམ་ལའང་རིགས་པ་སྦྱོར། སྟོང་ཉིད་མངོན་སུམ་དུ་རྟོགས་པའི་
ཐེག་ཆེན་གྱི་བདེན་པ་མངོན་རྟོགས། སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་
ཐེག་ཆེན་གྱི་མཐོང་ལམ་གྱི་མཚན་ཉིད་དམ། ཡང་ན་སྟོང་ཉིད་མངོན་སུམ་དུ་རྟོགས་
པའི་ཐེག་ཆེན་མཐོང་ལམ་གྱི་མཚན་ཉིད། དེ་ལ། དེར་གྱུར་པའི་བར་ཆད་མེད་ལམ་
དང་རྣམ་གྲོལ་ལམ་གཉིས། བདེན་འཛིན་ཀུན་བཏགས་ཀྱི་དངོས་གཉེན་དུ་གྱུར་པའི་
ཐེག་ཆེན་གྱི་བདེན་པ་མངོན་རྟོགས། ཐེག་ཆེན་མཐོང་ལམ་བར་ཆད་མེད་ལམ་གྱི་
མཚན་ཉིད། བདེན་འཛིན་ཀུན་བཏགས་ལས་དངོས་སུ་གྲོལ་བའི་ཐེག་ཆེན་གྱི་བདེན་

༡༠
 སྤྱི་མཐའ་ཟུང་འབྲེལ་སྐབས་གཉིས་པ།
པ་མངོན་རྟོགས། ཐེག་ཆེན་མཐོང་ལམ་རྣམ་གྲོལ་ལམ་གྱི་མཚན་ཉིད། དང་པོ་ལ།
དེར་གྱུར་པའི་བཟོད་པ་བརྒྱད་དང་། ཕྱི་མ་ལ་དེར་གྱུར་པའི་ཤེས་པ་བརྒྱད་ཡོད།
དང་པོ་བརྒྱད་འཇོག་ཚུལ་ཡོད་དེ། སྡུག་བསྔལ་ཆོས་བཟོད་དང་། སྡུག་བསྔལ་རྗེས་
བཟོད་གཉིས། དེ་བཞིན་དུ། ཀུན་འབྱུང༌། འགོག་པ། ལམ་ལའང་སྦྱར་བས་
བརྒྱད་ཡོད་པའི་ཕྱིར། ཕྱི་མ་བརྒྱད་ཡོད་དེ། སྡུག་བསྔལ་ཆོས་ཤེས་དང་། སྡུག་
བསྔལ་རྗེས་ཤེས་གཉིས། དེ་བཞིན་དུ་ལྷག་མ་གསུམ་ལའང་སྦྱར་བས་བརྒྱད་ཡོད་
པའི་ཕྱིར། ཐེག་ཆེན་མཐོང་ལམ་བར་ཆད་མེད་ལམ་དང༌། ཐེག་ཆེན་མཐོང་ལམ་
བཟོད་པ་བརྒྱད་ངོ་བོ་གཅིག་ལ་ལྡོག་པ་ཐ་དད། ཐེག་ཆེན་མཐོང་ལམ་རྣམ་གྲོལ་ལམ་
དང་༑ ཐེག་ཆེན་མཐོང་ལམ་ཤེས་པ་བརྒྱད་ངོ་བོ་གཅིག་ལ་ལྡོག་པ་ཐ་དད་ཙམ་མོ།།
ཡུལ་བདེན་བཞིའི་ཆོས་ཉིད་མངོན་སུམ་དུ་རྟོགས་པ་ལ་སྐྲག་རིགས་པ་ལ་མི་སྐྲག་པའི་
རྒྱུ་མཚན་གྱིས་ཆོས་བཟོད་དང༌། ཡུལ་ཅན་ཆོས་བཟོད་ཀྱི་ཆོས་ཉིད་མངོན་སུམ་དུ་
རྟོགས་པ་ལ་སྐྲག་རིགས་པ་ལ་མི་སྐྲག་པས་རྗེས་བཟོད་ཅེས་བརྗོད་ལ། བདེན་འཛིན་
ཀུན་བཏགས་སྤངས་པའི་སྒོ་ནས་བདེན་བཞིའི་ཆོས་ཉིད་མངོན་སུམ་དུ་རྟོགས་པས་ཆོས་
ཤེས་དང༌། དེའི་སྒོ་ནས་ཆོས་ཤེས་བཞིའི་ཆོས་ཉིད་མངོན་སུམ་དུ་རྟོགས་པའི་རྒྱུ་
མཚན་གྱིས་རྗེས་ཤེས་ཞེས་བརྗོད་དོ། །འདའ་བྱེད་འདའ་བྱེད་ཀྱི་མཐོང་ལམ་གཉིས་ཀྱི་
ནང་ནས་དང་པོར་འདའ་བྱེད་སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་
ལམ་སྐྱེས་པའི་རྗེས་སུ་གང་ཟག་གི་བདག་མེད་མངོན་སུམ་དུ་རྟོགས་པའི་འདའ་བྱའི་
ཐེག་ཆེན་གྱི་མཐོང་ལམ་སྐྱེ་བ་ཡིན་ཏེ། བྱང་སེམས་ཀྱིས་སྟོང་ཉིད་མངོན་སུམ་དུ་
རྟོགས་པའི་ཐེག་ཆེན་གྱི་མཐོང་ལམ་མ་ཐོབ་པར་གང་ཟག་གི་བདག་མེད་མངོན་སུམ་དུ་
རྟོགས་པའི་ཐེག་ཆེན་གྱི་མཐོང་ལམ་ཐོབ་པ་མི་སྲིད་པའི་ཕྱིར། ཐེག་ཆེན་མཐོང་ལམ་

༡༠e
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
པ་དེ་ཐེག་ཆེན་སྒོམ་ལམ་དུ་འཕོས་པའི་དུས་མཚམས་ཡོད་དེ། ས་དང་པོའི་ངོས་སྐལ་
གྱི་བསོད་ནམས་ཀྱི་ཚོགས་རྫོགས་པ་ལ་ཉེ་བར་མངོན་དུ་ཕྱོགས་པའི་ཚེ་སྒོམ་སྤང་བདེན་
འཛིན་གཙོ་བོར་སྤོང་བའི་ཕྱིར་དུ་སྟོང་ཉིད་ལ་མངོན་སུམ་དུ་མཉམ་པར་མི་འཇོག་ཚུན་
ཆད་མཐོང་ལམ་དང་། དེ་ལྟར་མཉམ་པར་བཞག་པ་ན་སྒོམ་ལམ་དུ་འཕོས་པ་ཡིན་
པའི་ཕྱིར།། ༈ །།གསུམ་པ་རྩོད་པ་སྤོང་བ་ལ། ཁ་ཅིག ཁམས་གོང་མའི་རྟེན་ལ་
ཐེག་ཆེན་མཐོང་ལམ་གསར་དུ་སྐྱེ་བ་ཡོད་པར་ཐལ། དེའི་རྟེན་ལ་གསར་དུ་སྐྱེས་པའི་
ཐེག་ཆེན་གྱི་མཐོང་ལམ་ཡོད་པའི་ཕྱིར་ཟེར་ན། མ་ཁྱབ། མ་གྲུབ་ན་དེར་ཐལ།
དེའི་རྟེན་ཅན་གྱི་བྱང་འཕགས་ཡོད་པའི་ཕྱིར། མ་ཁྱབ་ན། ཁྱབ་པར་ཐལ། དེ་ཡོད་
ན་དེའི་རྒྱུད་ལ་ཚེ་དེར་གསར་དུ་སྐྱེས་པའི་མཐོང་ལམ་ཡོད་དགོས་པའི་ཕྱིར། དེར་
ཐལ༑ དེའི་རྒྱུད་ལ་མཐོང་ལམ་གོང་འཕེལ་དུ་སོང་བ་ཡོད་དགོས་པའི་ཕྱིར། ཁ་ཅིག
འདོད་སེམས་ཀྱི་སེམས་རྟེན་ལ་བརྟེན་ནས་སྐྱེས་པའི་ཐེག་ཆེན་མཐོང་ལམ་བར་ཆད་
མེད་ལམ་ཡོད་པར་ཐལ། དེ་ལ་བརྟེན་ནས་སྐྱེས་པའི་ཐེག་ཆེན་གྱི་མཐོང་ལམ་ཡོད་
པའི་ཕྱིར་ན། མ་ཁྱབ། མ་གྲུབ་ན། དེར་ཐལ། དེ་ལ་བརྟེན་ནས་གསར་དུ་སྐྱེས་
པའི་ཐེག་ཆེན་གྱི་སྒོམ་ལམ་ཡོད་པའི་ཕྱིར། དེར་ཐལ། ཁམས་གསུམ་ས་དགུའི་
སེམས་རྟེན་ལ་བརྟེན་ནས་སྐྱེས་པའི་ཐེག་ཆེན་གྱི་སྒོམ་ལམ་ཡོད་པའི་ཕྱིར། དེར་ཐལ།
ས་དགུ་ལ་ནི་ཆེན་པོ་ཡི། །ཞེས་གསུངས་པའི་ཕྱིར། ཁ་ཅིག་མ་ཁྱབ་ཟེར་ན། དེ་
ཡོད་པར་ཐལ། དེ་ལྟར་ཡོད་པར་འགྲེལ་ཆེན་ལས་བཤད་པའི་ཕྱིར། ཁ་ཅིག
ཐེག་ཆེན་གྱི་མཐོང་ལམ་དེ་འདོད་སེམས་ལ་བརྟེན་ནས་གསར་དུ་སྐྱེ་བར་ཐལ། དེ་ལ་
བརྟེན་ནས་གསར་དུ་སྐྱེ་བའི་དེ་ཡོད་པའི་ཕྱིར་ན་ཡང་མ་ཁྱབ། ཁ་ཅིག ཐེག་དམན་
གྱི་མཐོང་ལམ་ཡིན་ན། མི་རྟག་སོགས་བཅུ་དྲུག་བདེན་སྟོང་སྤྲོས་བྲལ་དུ་མངོན་སུམ་

༡༡༠
 སྤྱི་མཐའ་ཟུང་འབྲེལ་སྐབས་གཉིས་པ།
དུ་རྟོགས་པའི་ཡེ་ཤེས་ཡིན་དགོས་པར་ཐལ། སྐབས་འདིར་དངོས་སུ་བསྟན་པའི་
ཐེག་ཆེན་གྱི་མཐོང་ལམ་ལ་དེ་ལྟར ་དགོས་པའི་ཕྱིར་ན། མ་ཁྱབ། མ་གྲུབ་ན་དེར་
ཐལ༑ གཞུང་འདིའི་དངོས་བསྟན་གྱི་མཐོང་ལམ་ལ། སྟོང་ཉིད་མངོན་སུམ་དུ་
རྟོགས་པའི་ཐེག་ཆེན་གྱི་མཐོང་ལམ་གྱིས་ཁྱབ་པའི་ཕྱིར། ཁ་ཅིག ཐེག་ཆེན་གྱི་
མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ། བྱ་རྫོགས་ཀྱི་ཐུང་མཐའི་སྐད་ཅིག་
མ་ཡིན་པར་ཐལ། དེ་བྱ་རྫོགས་ཀྱི་སྐད་ཅིག་མ་ཡིན་པའི་ཕྱིར་ན། མ་ཁྱབ། མ་
གྲུབ་ན་དེར་ཐལ། དེ་བཅུ་དྲུག་པོ་བྱ་རྫོགས་ཀྱི་མཉམ་གཞག་ཐུན་གཅིག་ཡིན་པའི་
ཕྱིར༔ དེར་ཐལ། ཐེག་ཆེན་མཐོང་ལམ་བར་ཆད་མེད་ལམ་པས་མཉམ་གཞག་དེ་
ལས་མ་ལངས་པར་ཐེག་ཆེན་གྱི་མཐོང་ལམ་རྣམ་གྲོལ་ལམ་མངོན་དུ་བྱེད་པའི་ཕྱིར།
འདོད་མི་ནུས་སོ། ། ཁ་ཅིག ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་
དྲུག་པོ་རྣམས་ཅིག་ཅར་རིམ་ཅན་གང་རུང་དུ་མི་སྐྱེ་བར་ཐལ། དེ་རྣམས་ཅིག་ཅར་དུ་
མི་སྐྱེ་བ་གང་ཞིག རིམ་ཅན་དུ་ཡང་མི་སྐྱེ་བའི་ཕྱིར་ན། མ་ཁྱབ། དང་པོ་དེར་ཐལ།
ཐེག་ཆེན་གྱི་མཐོང་ལམ་བར་ཆད་མེད་ལམ་དང༌། ཐེག་ཆེན་གྱི་མཐོང་ལམ་རྣམ་གྲོལ་
ལམ་གཉིས་ཅིག་ཅར་དུ་མི་སྐྱེ་བའི་ཕྱིར། ཕྱི་མ་གྲུབ་ན་དེར་ཐལ། ཐེག་ཆེན་གྱི་
མཐོང་ལམ་བཟོད་པ་བརྒྱད་པོ་རིམ་ཅན་དུ་མི་སྐྱེ་ཞིང་། ཤེས་པ་བརྒྱད་ཀྱང་རིམ་ཅན་
དུ་མི་སྐྱེ་བའི་ཕྱིར། མ་ཁྱབ་ན། རྣམས་ཞེས་པའི་མང་ཚིག་སྨོས་པ་ལ་དོན་མེད་པར་
ཐལ་ལོ། །འདོད་མི་ནུས་སོ། །ཟེར་ན་དེ་རྣམས་ཆོས་ཅན། དེ་རྣམས་ཀྱི་ལྡོག་པ་མ་
ཡིན་པར་ཐལ། ཐེག་ཆེན་མཐོང་ལམ་བཟོད་པ་བརྒྱད་ཀྱི་ལྡོག་པ་མ་ཡིན་པ་གང་ཞིག་
ཅིག་ཤོས་ཀྱི་ལྡོག་པ་མ་ཡིན་པའི་ཕྱིར། ཁྱབ་པ་ཁས། རྟགས་གསལ་སླའོ། །ཁ་
ཅིག ཐེག་ཆེན་མཐོང་ལམ་བར་ཆད་མེད་ལམ་གྱིས་རང་ཉིད་རྟོགས་པར་ཐལ། དེས་

༡༡༡
ཕན་ཡོན་ཅན་གྱི་ཐེག་ཆེན་གྱི་མཐོང་ལམ།
རང་ཉིད་གྲུབ་པའི་ཕྱིར། དེར་ཐལ། དེས་རང་ཉིད་འགྲུབ་པའི་ཕྱིར་ན། མ་ཁྱབ།
རྟགས་དེར་ཐལ། དེས་ཚད་མ་གཞན་ལ་མ་བལྟོས་པར་རང་ཉིད་ངེས་པའི་ངེས་ཤེས་
འདྲེན་ནུས་པའི་ཕྱིར། ཁོ་ན་རེ། དེས་རང་ཉིད་རྟོགས་པར་ཐལ། དེས་བྱང་སེམས་
ཀྱི་ལམ་རྟོགས་པའི་ཕྱིར། དེར་ཐལ། དེས་བྱང་སེམས་ཀྱི་ལམ་ཤེས་པའི་ཕྱིར།
དེར་ཐལ། དེ་བྱང་སེམས་ཀྱི་ལམ་ཤེས་པའི་ལམ་ཤེས་ཡིན་པའི་ཕྱིར་ན། མ་ཁྱབ།
འདོད་མི་ནུས་སོ། །ཟེར་ན། འོ་ན་བྱང་སེམས་ཀྱི་ལམ་ཤེས་པ་གང་ཞིག ལམ་
ཤེས་ཡིན་ན། བྱང་སེམས་ཀྱི་ལམ་ཤེས་པའི་ལམ་ཤེས་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་ན། གང་ཟག་གི་བདག་མེད་མངོན་སུམ་དུ་རྟོགས་
པའི་རྣམ་མཁྱེན་ཆོས་ཅན། །དེར་ཐལ། དེའི་ཕྱིར། འདོད་ན། ཐེག་ཆེན་གྱི་
རྟོགས་རིགས་སུ་གནས་པར་ཐལ། འདོད་པའི་ཕྱིར། ཁྱབ་སྟེ། ཉན་ཐོས་ཀྱི་ལམ་
ཤེས་པའི་ལམ་ཤེས་ཡིན་ན། ཉན་ཐོས་ཀྱི་རྟོགས་རིགས་སུ་གནས་པས་ཁྱབ་པ་གང་
ཞིག རང་རྒྱལ་གྱི་དེ་ཡིན་ན། རང་རྒྱལ་གྱི་རྟོགས་རིགས་སུ་གནས་པས་ཁྱབ་
པའི་ཕྱིར། ཁ་ཅིག བྱང་འཕགས་ཀྱི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་
རྟོགས་པའི་ཡེ་ཤེས་ཆོས་ཅན། ཐེག་ཆེན་གྱི་རྟོགས་རིགས་སུ་གནས་པར་ཐལ༑
ཐེག་ཆེན་གྱི་ལམ་ཤེས་པའི་ལམ་ཤེས་ཡིན་པའི་ཕྱིར། དེར་ཐལ། བྱང་སེམས་ཀྱི་
ལམ་ཤེས་པའི་ལམ་ཤེས་ཡིན་པའི་ཕྱིར། དེར་ཐལ། བྱང་སེམས་ཀྱི་ལམ་ཤེས་ཡིན་
པའི་ཕྱིར་ན། མ་ཁྱབ་བོ། ། ཁ་ཅིག སྟོང་ཉིད་ལ་རྩེ་གཅིག་ཏུ་མཉམ་པར་བཞག་
པའི་ཡེ་ཤེས་ཡིན་ན། སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡིན་དགོས་པར་
ཐལ། དེ་ལྟར་བཞེད་པའི་ཚུལ་ཞིག་ཡོད་པའི་ཕྱིར། འདོད་ན། མི་འཐད་པར་ཐལ།
སྟོང་ཉིད་རྟོགས་པའི་ཡེ་ཤེས་ཡིན་ན། སྟོང་ཉིད་ལ་རྩེ་གཅིག་ཏུ་མཉམ་པར་བཞག་

༡༡༢
 སྤྱི་མཐའ་ཟུང་འབྲེལ་སྐབས་གཉིས་པ།
པའི་ཡེ་ཤེས་ཡིན་དགོས་པའི་ཕྱིར། དེར་ཐལ། དེ་ཡིན་ན། སྟོང་ཉིད་ལ་བློ་རྩེ་
གཅིག་པ་ཡིན་དགོས་པའི་ཕྱིར་ན། རེ་ཞིག་མ་ཁྱབ། མ་གྲུབ་ན། དེར་ཐལ། ཕྱི་
རོལ་ཏུ་སེམས་རྣམ་པར་གཡེང་བའི་སྟོང་ཉིད་རྟོགས་པའི་ཡེ་ཤེས་མེད་པའི་ཕྱིར་ན།
མ་ཁྱབ། ཁ་ཅིག འདའ་བྱ་འདའ་བྱེད་ཀྱི་ཐེག་ཆེན་གྱི་མཐོང་ལམ་གཉིས་འགལ་
བར་ཐལ། གང་ཟག་གི་བདག་མེད་རྟོགས་པའི་འདའ་བྱའི་མཐོང་ལམ་དང༌། སྟོང་
ཉིད་རྟོགས་པའི་འདའ་བྱེད་ཀྱི་མཐོང་ལམ་གཉིས་འགལ་བའི་ཕྱིར་ན། མ་ཁྱབ།
འདོད་ན། དེ་མི་འཐད་པར་ཐལ། བཀག་ཟིན་ཅིང་། དམན་པ་ས་བརྒྱད་དང་བྱང་
སེམས་ཀྱི་ས་དགུ་པ་མན་ཆད་བྱང་སེམས་ཀྱི་འདའ་བྱའི་ས་ཡིན་པའི་ཕྱིར། དེར་ཐལ།
བྱང་སེམས་ས་བཅུ་པ་བ་དེས་འདའ་བྱ་ས་དགུ་འདས་ནས་ས་བཅུ་པ་ཐོབ་པའི་ཕྱིར།
དེར་ཐལ། ས་དགུ་འདས་ནས་ཡེ་ཤེས་ནི། །ཞེས་སོགས་གསུངས་པའི་ཕྱིར།
གཞན་ཡང་། དེ་གཉིས་མི་འགལ་བར་ཐལ། ཐེག་ཆེན་གྱི་མཐོང་ལམ་དེ་གནས་
ནས་འདའ་བྱེད་དང་འདའ་བྱ་གཉིས་ཀ་ཡིན་པའི་ཕྱིར། དེར་ཐལ། དེ་བསྒོམ་བྱ་དང་
བྱང་སེམས་མཐོང་ལམ་པས་མཐོང་ལམ་ལ་
སྒོམ་བྱེད་གཉིས་ཀ་ཡིན་པ་གང་ཞིག 
གནས་ཏེ་འདས་ནས་སྒོམ་ལམ་མངོན་དུ་བྱེད་པར་འགྱུར་བའི་ཕྱིར།། ་ :
1:| ༈ ཐེག་ཆེན་སྒོམ་ལམ་གྱི་བྱེད་པ། །
གཉིས་པ་སྒོམ་ལམ་བཤད་པ་ལ་གཉིས། སྒོམ་ལམ་གྱི་བྱེད་པ་དང་། བྱེད་པ་ཅན་གྱི་
སྒོམ་ལམ་མོ། །དང་པོ་ནི། ཀུན་ནས་ཞི་དང་ཐམས་ཅད་ལ། །ཞེས་པ་ནས། རྟེན་
མཆོད་ཉིད། ཅེས་པའི་བར་གསུངས་ཏེ། དོན་ནི་འགྲེལ་པ་ལས། རྣམ་པ་ཐམས་

༡༡༣
ཐེག་ཆེན་སྒོམ་ལམ་གྱི་བྱེད་པ།།
ཅད་དུ་སེམས་ལ་རང་དབང་ཉིད་དུ་བྱེད་པ་དང་། ཞེས་པ་ནས། བྱེད་པ་རྣམ་པ་དྲུག་
ཡིན་ནོ། །ཞེས་པའི་བར་གསུངས། དེ་ཡང་གང་ལས་འཕྲོས་པ་ཡོད་དེ། དེ་ལྟར་
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཡོངས་སུ་དུལ་བ་དང་ང་རྒྱལ་མ་
མཆིས་པའི་དོན་དུ་ཉེ་བར་གནས་པ་ནི་ངོ་མཚར་ ཆེའོ། །ཞེས་པ་ནས། ས་ཕྱོགས་
དེ་སེམས་ཅན་ཐམས་ཅད་ཀྱི་མཆོད་རྟེན་དུ་འགྱུར་བར་བྱས། ཞེས་སོགས་ཀྱི་མདོ་
ལས་འཕྲོས་པའི་ཕྱིར། ། འདི་ལ་གཉིས། ཚིག་དོན་དང་། མཐའ་དཔྱད་པའོ།།
དང་པོ་ནི། ཤེས་བྱ་ཆོས་ཅན། ཐེག་ཆེན་སྒོམ་ལམ་བྱེད་པ་དེ་ལ་དྲུག་ཡོད་དེ། བྱང་
སེམས་སྒོམ་ལམ་པའི་སེམས་ཁེངས་པའི་ང་རྒྱལ་སོགས་ཀུན་ནས་ཞི་བ་དང༌། དེའི་
མཐུས་དགེ་བའི་བཤེས་གཉེན་ཐམས་ཅད་ལ་འདུད་པ་དང་། དེའི་མཐུས་ཆགས་
སོགས་ཀྱི་ཉོན་མོངས་ཅི་རིགས་པའི་གཡུལ་ལས་རྒྱལ་བ་དང་། ཕ་རོལ་གྱི་གནོད་པ་
བྱས་པས་བརྫི་བ་མེད་པ་ཉིད་དང་བཅས་པའི་སྐྱེས་བུ་བྱེད་འབྲས་བཞི་དང༌། རྫོགས་
པའི་བྱང་ཆུབ་མངོན་དུ་བྱས་ནས་ཆོས་ཉིད་མངོན་སུམ་དུ་མཐོང་བའི་རྒྱུ་མཐུན་གྱི་
འབྲས་བུ་གཅིག་དང་། རྟེན་བྱང་སེམས་སྒོམ་ལམ་པ་རང་ཉིད་གནས་པའི་ས་ཕྱོགས་
གཞན་གྱིས་མཆོད་པའི་གནས་ཉིད་དུ་གྱུར་པའི་བདག་པོའི་འབྲས་བུ་གཅིག་དང་དྲུག་
ཡོད་པའི་ཕྱིར། ༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག
སྒོམ་ལམ་བསྒོམས་སྟོབས་ཀྱིས་ཐོབ་པའི་ཕན་ཡོན། ཐེག་ཆེན་སྒོམ་ལམ་གྱི་བྱེད་པའི་
མཚན་ཉིད་ཟེར་ན། ཉན་ཐོས་དགྲ་བཅོམ་པའི་གོ་འཕང་ཆོས་ཅན། མཚོན་བྱ་དེར་
ཐལ༑ མཚན་ཉིད་དེའི་ཕྱིར། མ་གྲུབ་ན་དེར་ཐལ། ཉན་ཐོས་སྒོམ་ལམ་བསྒོམས་
སྟོབས་ཀྱིས་ཐོབ་པའི་ཕན་ཡོན་ཡིན་པའི་ཕྱིར། འདོད་ན། ཐེག་ཆེན་སྒོམ་ལམ་
བསྒོམ་སྟོབས་ཀྱིས་ཐོབ་པའི་ཕན་ཡོན་ཡིན་པར་ཐལ། འདོད་པའི་ཕྱིར། འདོད་མི་

༡༡༤་
སྤྱི་མཐའ་ཟུང་འབྲེལ་སྐབས་གཉིས་པ།
ནུས་སོ། །ཁ་ཅིག །ཐེག་ཆེན་སྒོམ་ལམ་བསྒོམས་སྟོབས་ཀྱིས་ཐོབ་པའི་ཡོན་ཏན།
འདིར་དངོས་སུ་བསྟན་པའི་ཐེག་ཆེན་སྒོམ་ལམ་གྱི་བྱེད་པའི་མཚན་ཉིད་ཟེར་ན། འོ་ན།
ལམ་མ་ཞུགས་ན་རྣམ་མཁྱེན་སྒོམ་པ་མེད་པར་ཐལ། དེ་ན་སྒོམ་ལམ་སྒོམ་པ་མེད་
པའི་ཕྱིར། དེར་ཐལ། དེ་ན་སྒོམ་ལམ་བསྒོམས་ནས་ཕན་ཡོན་ཐོབ་པ་མེད་པའི་ཕྱིར།
མ་གྲུབ་ན། དེ་ཆོས་ཅན། འདིར་དངོས་སུ་བསྟན་པའི་ཐེག་ཆེན་སྒོམ་ལམ་གྱི་བྱེད་པ་
ཡིན་པར་ཐལ། ཐེག་ཆེན་སྒོམ་ལམ་བསྒོམས་སྟོབས་ཀྱིས་ཐོབ་པའི་ཡོན་ཏན་ཡིན་
པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར།
རྟགས་ཁས། འདོད་མི་ནུས་ཏེ། ལམ་མ་ཞུགས་ཀྱི་ཆོས་ཡིན་པའི་ཕྱིར། གོང་དུ་
འདོད་ན། དེ་ཡོད་པར་ཐལ། དེ་ན་མཁྱེན་གསུམ་གྱི་རྣམ་པ་སྒོམ་པ་ཡོད་པའི་ཕྱིར།
མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱས་དང་པོར་གཞི་ཤེས་ཀྱི་
དེར་ཐལ། 
རྣམ་པ་ཉམས་སུ་བླངས་ཏེ་བྱང་ཆུབ་ཏུ་སེམས་བསྐྱེད་པ་ཡོད་པའི་ཕྱིར། གཞན་ཡང་།
དེ་ཡོད་པར་ཐལ། དེ་ན་སངས་རྒྱས་སྒོམ་པ་ཡོད་པའི་ཕྱིར། དེར་ཐལ། དེ་ན་
སངས་རྒྱས་ཀྱི་སྐུ་སྒོམ་པ་ཡོད་པའི་ཕྱིར། དེར་ཐལ། དེ་ན་ཞི་གནས་ཀྱི་དམིགས་
རྟེན་དུ་དེ་སྒོམ་པ་ཡོད་པའི་ཕྱིར། དེར་ཐལ། མདོ་ལས། གསེར་གྱི་ཁ་དོག་ལྟ་བུའི་
སྐུ་ལུས་ནི། །ཞེས་སོགས་གསུངས་པའི་ཕྱིར། ཁ་ཅིག རྒྱུ་མཐུན་གྱི་འབྲས་བུ་
དང་བདག་འབྲས་གང་རུང་ཡིན་ན། ཐེག་ཆེན་སྒོམ་ལམ་གྱི་བྱེད་པ་ཡིན་པས་ཁྱབ་
ཟེར་ན། སྲོག་གཅོད་པའི་རྒྱུ་མཐུན་གྱི་འབྲས་བུ་སྲོག་གཅོད་ལ་དགའ་བ་ཆོས་ཅན།
དེར་ཐལ། དེའི་ཕྱིར། གཞན་ཡང་། མ་དག་པའི་སྣོད་ཀྱི་འཇིག་རྟེན་རྣམས་ཆོས་
ཅན༑ དེར་ཐལ། དེའི་ཕྱིར། དེར་ཐལ། བདག་འབྲས་ཡིན་པའི་ཕྱིར། འདོད་
མི་ནུས་སོ། ། ཁ་ཅིག སྐྱེས་བུ་བྱེད་པའི་འབྲས་བུ་ཡིན་ན། དེ་ཡིན་པས་ཁྱབ་ཟེར་

༡༡ནམ
ཐེག་ཆེན་སྒོམ་ལམ་གྱི་བྱེད་པ།
ན༑ ཉན་ཐོས་ཀྱི་མཐོང་ལམ་ཆོས་ཅན། དེར་ཐལ། དེའི་ཕྱིར། དེ་དེར་ཐལ།
ཉན་ཐོས་ཀྱི་མཐོང་ལམ་བར་ཆད་མེད་ལམ་དེ་སྐྱེས་བུ་བྱེད་པའི་འབྲས་བུར་བཤད་པའི་
ཕྱིར༑ ཁ་ཅིག །ཐེག་ཆེན་སྒོམ་ལམ་གྱི་བྱེད་པ་ཡིན་ན། གང་ཟག་གི་རྒྱུད་ཀྱི་ཡོན་
ཏན་ཡིན་པས་ཁྱབ་ཟེར་ན། བྱང་སེམས་སྒོམ་ལམ་པ་བཞུགས་པའི་གནས་མཆོད་
པའི་རྟེན་དུ་གྱུར་པ་ཆོས་ཅན། དེར་ཐལ། དེའི་ཕྱིར། དེ་དེར་ཐལ། རྟེན་མཆོད་
ཉིད༑ ཅེས་གསུངས་པའི་ཕྱིར། འདོད་མི་ནུས་ཏེ། བྱང་སེམས་སྒོམ་ལམ་པ་
བཞུགས་པའི་གནས་སྐྱེས་བུའི་ཤེས་རྒྱུད་ཀྱིས་སྡུད་མི་ནུས་པའི་ཕྱིར།། ༈ གཉིས་པ་
རང་ལུགས་ལ། ཐེག་ཆེན་སྒོམ་ལམ་པས་སྒོམ་ལམ་བསྒོམས་སྟོབས་ཀྱིས་ཐོབ་པའི་
ཕན་ཡོན། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད། ཡང་ན་འདིར་བསྟན་སྦྱར་
རོ༑ ༑དབྱེ་ན་སྔར་བཤད་པ་ལྟར་དྲུག་ཡོད་དོ།། ༈ གསུམ་པ་རྩོད་པ་སྤོང་བ་ལ།
ཁ་ཅིག ལམ་མ་ཞུགས་ན་ཐེག་ཆེན་སྒོམ་ལམ་གྱི་བྱེད་པ་ཡོད་པར་ཐལ། དམ་
བཅའ་འཐད་པའི་ཕྱིར་ན། མ་ཁྱབ། ཁ་ཅིག བྱང་སེམས་སྒོམ་ལམ་པ་བཞུགས་
པའི་གནས་ཡིན་ན། མཆོད་རྟེན་ཡིན་དགོས་པར་ཐལ། དེ་བཞུགས་པའི་གནས་
མཆོད་རྟེན་དུ་འོས་པ་ཡོད་པའི་ཕྱིར་ན་མ་ཁྱབ། འདོད་ན། དེ་མི་འཐད་པར་ཐལ།
བྱང་སེམས་སྒོམ་ལམ་པ་འདིར་མི་བཞུགས་ཞེས་པའི་གནས་ངེས་ཅན་འཛིན་དཀའ་
བའི་ཕྱིར། ཁོ་ན་རེ། དེ་མི་བཞུགས་པའི་གནས་ཡོད་དེ། གཟུགས་མེད་ཁམས་
གཞི་གྲུབ་པའི་ཕྱིར། ཟེར་ན། ཁོ་བོས་ནི་དེ་ལྟ་བུ་ལ་བསམ་པ་མ་ཡིན་ལ། དེ་ལྟར་
ན་སངས་རྒྱས་དང་། སེམས་ཅན་གྱིས་དག་པའི་ས་ཕྱོགས་ཀྱང་ཁས་ལོངས་ཤིག་དང་
ཧ་ཅང་ཐལ་བར་འགྱུར་རོ ། །

༡༡s
 སྤྱི་མཐའ་ཟུང་འབྲེལ་སྐབས་གཉིས་པ།
༈ མོས་པ་སྒོམ་ལམ། །
གཉིས་པ་བྱེད་པ་ཅན་གྱི་སྒོམ་ལམ་བཤད་པ་ལ་གཉིས། ཟག་བཅས་སྒོམ་ལམ་དང༌།
ཟག་མེད་སྒོམ་ལམ་བཤད་པའོ། །དང་པོ་ལ་གསུམ། མོས་པ་སྒོམ་ལམ། བསྔོ་བ་
སྒོམ་ལམ། རྗེས་སུ་ཡི་རང་སྒོམ་ལམ་མོ། །དང་པོ་ལ་གཉིས། དངོས་དང་།
དེའི་ཕན་ཡོན་ནོ། །དང་པོ་ནི། མོས་པ་རང་གི་དོན་དང་ནི། །ཞེས་པ་ནས། རྣམ་
པ་ཉི་ཤུ་བདུན་དུ་འདོད། །ཅེས་པའི་བར་གསུངས་ཏེ། དོན་ནི་འགྲེལ་པ་ལས།
རང་དང་གཉིས་ཀ་གཞན་གྱི་དོན་ལ་དམིགས་པ་ཉིད། ཅེས་པ་ནས། མོས་པ་རྣམ་པ་
ཉི་ཤུ་རྩ་བདུན་ནོ། །ཞེས་པའི་བར་གསུངས། གཉིས་པ་ཕན་ཡོན་ནི། ཤེས་རབ་ཕ་
རོལ་ཏུ་ཕྱིན་པ་ལ། །ཞེས་པ་ནས། བཀུར་བ་དང་ནི་བསྔགས་པར་འདོད། །ཅེས་
པའི་བར་གསུངས་ཏེ། དོན་ནི་འགྲེལ་པ་ལས། ཇི་ལྟར་མོས་པ་བཞིན་མཐོང་བའི་
ཆོས་ཀྱི་མཚན་ཉིད། ཅེས་པ་ནས། གཅམ་བུའི་ངོ་བོ་ཉིད་མ་ཡིན་ནོ། །ཞེས་པའི་
བར་གསུངས། དེ་ཡང་གང་ལས་འཕྲོས་པ་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་
འདི་འདྲི་བ་དང་། ཞེས་པ་ནས། རབ་འབྱོར་གྱིས་སྨྲས་པ། ཀོ་ཤི་ཀ་ཁྱོད་ཀྱིས་བྱང་
ཆུབ་སེམས་དཔའི་ཐེག་པ་བ་རྣམས་ལ་མོས་པ་བསྐྱེད་པ་ལེགས་སོ་ལེགས་སོ། །ཞེས་
སོགས་ལས་འཕྲོས་པ་ཡིན་པའི་ཕྱིར། འདི་ལ་གཉིས། ཚིག་དོན་དང༌། མཐའ་
དཔྱད་པའོ། །དང་པོ་ནི། ཐེག་ཆེན་གྱི་མོས་པ་སྒོམ་ལམ་ཆོས་ཅན། རྣམ་པ་གསུམ་
དུ་ཤེས་པར་བྱ་སྟེ། རང་གི་དོན་གྱི་མོས་པ་སྒོམ་ལམ་དང་། དེ་བཞིན་དུ་རང་གཞན་
གཉིས་ཀའི་དོན་དང༌། གཞན་དོན་མོས་པ་སྒོམ་ལམ་དང་བཅས་པ་རྣམས་སུ་ཡོད་
པའི་ཕྱིར། གསུམ་པོ་དེ་ཡང་ནི་ཆོས་ཅན། ཁྱོད་ལ་དབྱེ་ན། སོ་སོར་རྣམ་པ་

༡༡༧
ར་བ་ མོས་པ་སྒོམ་ལམ།
གསུམ་གསུམ་དུ་འདོད་དེ། ཁྱོད་རེ་རེ་ལ་དེར་གྱུར་བའི་ཆུང་དང་འབྲིང་དང་ཆེན་པོའི་
མོས་པ་སྒོམ་ལམ་རྣམས་སུ་ཡོད་པའི་ཕྱིར། ཆུང་འབྲིང་ཆེན་པོ་དེ་ཡང་ཆོས་ཅན།།
རེ་རེ་ལ་རྣམ་པ་གསུམ་གསུམ་དུ་འདོད་པ་ཡིན་ཏེ། མོས་པ་སྒོམ་ལམ་ཆུང་ངུའི་ཆུང་
ངུ་སོགས་ཏེ་ཆུང་ངུའི་འབྲིང་སོགས་ཀྱི་དབྱེ་བ་ཡིས་དེ་ལྟར་ཡོད་པའི་ཕྱིར། ཤེས་བྱ་
ཆོས་ཅན། དོན་བསྡུས་ན་མོས་པ་སྒོམ་ལམ་དེ་ལ་རྣམ་པ་ཉི་ཤུ་རྩ་བདུན་དུ་འདོད་པ་
ཡིན་ཏེ། སྔར་བཤད་པ་བཞིན་དགུ་གསུམ་ཉི་ཤུ་རྩ་བདུན་དུ་འགྱུར་བ་དེ་ལྟ་ན་སྟེ་དེའི་
ཕྱིར༑ གཉིས་པ་ཕན་ཡོན་ནི། གཞུང་ལམ་འབྲས་བུའི་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་རང་དོན་སོགས་དོན་གསུམ་གྱི་འབྱུང་གནས་སུ་མོས་པའི་གནས་སྐབས་རྣམས་
ལ་ནི་ཆོས་ཅན། དེ་ལྟར་མོས་པའི་བྱང་སེམས་སྒོམ་ལམ་པ་ལ་སངས་རྒྱས་བྱང་
སེམས་ཀྱི་བསྟོད་པ་དང་བཀུར་བ་དང་ནི་བསྔགས་པར་འདོད་དེ། དགུ་ཚན་གསུམ་
གྱིས་བསྟོད་བཀུར་བསྔགས་པར་འདོད་པའི་ཕྱིར།། ༈ གཉིས་པ་མཐའ་དཔྱད་པ་ལ་
གསུམ་ལས། དང་པོ་ལ། ཁ་ཅིག ། བྱེད་པའི་འོག་ཏུ་སྒོམ་པའི་ལམ་སྟེ། དེ་
ཡང་ཟག་པ་དང་བཅས་པ་དང་ཟག་པ་མེད་པའི་བྱེ་བྲག་གིས་རྣམ་པ་གཉིས་སོ།། ཞེས་
པའི་དངོས་བསྟན་གྱི་ཟག་བཅས་ལ། ཟག་བཅས་ཀྱི་ཁྱབ་ཟེར་ན། བྱང་སེམས་སྒོམ་
ལམ་པའི་རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན། དེར་ཐལ། དེའི་ཕྱིར། དེར་
ཐལ༑ ཟག་པ་དང་བཅས་པ་དང་ཞེས་པའི་དངོས་བསྟན་གྱི་ཟག་བཅས་ཡིན་པའི་ཕྱིར།
འདོད་མི་ནུས་ཏེ། ཟག་མེད་ཡིན་པའི་ཕྱིར། དེར་ཐལ། ལམ་བདེན་ཡིན་པའི་ཕྱིར།
ཁ་ཅིག མ་ཁྱབ་ཟེར་ན། ཁྱབ་སྟེ། མཛོད་ལས། ཟག་མེད་ལམ་གྱི་བདེན་པ་
དང་༑ །ཞེས་གསུངས་པའི་ཕྱིར། ཁ་ཅིག ཟག་བཅས་ཀྱི་དངོས་པོ་ཡིན་ན། སྤང་
བྱ་ཡིན་པས་ཁྱབ་ཟེར་ན། སོ་སོ་སྐྱེ་བོའི་རྒྱུད་ཀྱི་ཟག་བཅས་ཀྱི་དགེ་བའི་ལས་ཆོས་

༡༡
 སྤྱི་མཐའ་ཟུང་འབྲེལ་སྐབས་གཉིས་པ།
ཅན༑ དེར་ཐལ། དེའི་ཕྱིར། དེར་ཐལ། ཟག་བཅས་ཀྱི་ལས་ཡིན་པའི་ཕྱིར།
འདོད་ན་སླའོ།། ཁ་ཅིག ཟག་བཅས་ཡིན་ན། ཟག་པ་ཡིན་པས་ཁྱབ་ཟེར་ན།
ཉན་ཐོས་དགྲ་བཅོམ་པའི་ཟག་བཅས་ཉེར་ལེན་གྱི་གཟུགས་ཕུང་ཆོས་ཅན། དེར་ཐལ།
དེའི་ཕྱིར། འདོད་ན། དེའི་རྒྱུད་ལ་ཟག་པ་ཡོད་པ ར་ཐལ། འདོད་པའི་ཕྱིར །
འདོད་མི་ནུས་ཏེ། དེ་ཟག་པ་སྤངས་པའི་གང་ཟག་ཡིན་པའི་ཕྱིར། དེར་ཐལ། དགྲ་
བཅོམ་པ་ཡིན་པའི་ཕྱིར། ཁྱབ་སྟེ། ཐམས་ཅད་ཀྱང་དགྲ་བཅོམ་པ་ཟག་པ་ཟད་པ། །
ཞེས་གསུངས་པའི་ཕྱིར། ཁ་ཅིག ཟག་བཅས་སྒོམ་ལམ་ཡིན་ན། ཐོག་བཅས་
ཡིན་པས་ཁྱབ་ཟེར་ན། ཐེག་ཆེན་གྱི་མོས་པ་སྒོམ་ལམ་ཆོས་ཅན། དེར་ཐལ། དེའི་
ཕྱིར༑ དེར་ཐལ། སྒྲ་དོན་འདྲེས་རུང་དུ་འཛིན་པའི་ཐེག་ཆེན་གྱི་རྗེས་ལ་མངོན་
རྟོགས་ཡིན་པའི་ཕྱིར། ཁྱབ་སྟེ། སྐབས་འདིར་དངོས་སུ་བསྟན་པའི་ཟག་བཅས་ཀྱི་
དོན་དེ་ལྟར་ཡིན་པའི་ཕྱིར། ཁ་ཅིག ཐེག་ཆེན་མཐོང་ལམ་གྱི་རྗེས་སུ་བྱུང་བའི་ཐེག་
ཆེན་གྱི་རྗེས་ལ་མངོན་རྟོགས། ཐེག་ཆེན་སྒོམ་ལམ་གྱི་མཚན་ཉིད་ཟེར་ན། ཐེག་ཆེན་
མཐོང་ལམ་གྱི་རྒྱུར་གྱུར་བའི་ཐེག་ཆེན་སྒོམ་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། མི་འཐད་པར་ཐལ། དེ་ཐེག་ཆེན་གྱི་མཐོང་ལམ་གྱི་
སྔོན་དུ་བྱུང་བའི་ཕྱིར། ཁ་ཅིག སྟོང་ཉིད་མངོན་སུམ་དུ་རྟོགས་ཤིང་སྒོམ་པར་བྱེད་
པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་སྒོམ་ལམ་གྱི་མཚན་ཉིད་ཟེར་ན།
དེ་མི་འཐད་པར་ཐལ། སྟོང་ཉིད་མངོན་སུམ་དུ་རྟོགས་པ་མ་ཡིན་པའི་ཐེག་ཆེན་གྱི་
སྒོམ་ལམ་ཡོད་པའི་ཕྱིར། དེར་ཐལ། ཐེག་ཆེན་སྒོམ་ལམ་རྗེས་ཐོབ་ཡེ་ཤེས་ཡོད་
པའི་ཕྱིར། ཁ་ཅིག ཐེག་ཆེན་སྒོམ་ལམ་རྗེས་ཐོབ་ཡེ་ཤེས་ཡིན་ན། ཟག་བཅས་
སྒོམ་ལམ་ཡིན་པས་ཁྱབ་ཟེར་ན། མྱུ་གུ་བདེན་སྟོང་སྒྱུ་མ་ལྟ་བུར་མངོན་སུམ་དུ་

༡༡g
1:|: མོས་པ་སྒོམ་ལམ། -
རྟོགས་པའི་ཐེག་ཆེན་སྒོམ་ལམ་རྗེས་ཐོབ་ཡེ་ཤེས་ཆོས་ཅན། དེར་ཐལ། དེའི་ཕྱིར།
འདོད་ན། རྟོག་པ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། མངོན་
སུམ་ཡིན་པའི་ཕྱིར། ཁ་ཅིག ཐེག་ཆེན་སྒོམ་ལམ་མཉམ་གཞག་ཡེ་ཤེས་ཡིན་ན།
ཟག་མེད་སྒོམ་ལམ་ཡིན་པས་ཁྱབ་ཟེར་ན། སྟོང་ཉིད་ལ་དོན་སྤྱིའི་ཚུལ་གྱིས་མཉམ་
པར་བཞག་པའི་ཐེག་ཆེན་གྱི་སྒོམ་ལམ་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། རྟོག་པ་ཡིན་པའི་ཕྱིར། ཁ་ཅིག ཟག་བཅས་སྒོམ་ལམ་ཡིན་ན། ཐེག་
ཆེན་གྱི་སྒོམ་ལམ་ཡིན་པས་ཁྱབ་ཟེར་ན། ཉན་ཐོས་སྒོམ་ལམ་པའི་རྒྱུད་ཀྱི་བདག་མེད་
དོན་སྤྱིའི་ཚུལ་གྱིས་རྟོགས་པའི་ཡེ་ཤེས་ཆོས་ཅན། དེར་ཐལ། དེའི་ཕྱིར། རྟགས་
གསལ་སླའོ། ། ཁ་ཅིག ཟག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས།
ཐེག་ཆེན་གྱི་ཟག་བཅས་སྒོམ་ལམ་གྱི་མཚན་ཉིད། ཟག་པ་དང་བྲལ་བའི་ཐེག་ཆེན་གྱི་
རྗེས་ལ་མངོན་རྟོགས། ཐེག་ཆེན་གྱི་ཟག་མེད་སྒོམ་ལམ་གྱི་མཚན་ཉིད་ཟེར་ན། ཉན་
ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་སྒོམ་ལམ་པའི་རྒྱུད་ཀྱི་ཐེག་
ཆེན་སེམས་བསྐྱེད་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དང་པོ་དེའི་
ཕྱིར༑ དེར་ཐལ། སྒྲ་དོན་འདྲེས་རུང་དུ་འཛིན་པའི་ཐེག་ཆེན་གྱི་རྗེས་ལ་མངོན་
རྟོགས་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། འདོད་མི་ནུས་ཏེ། དགྲ་
བཅོམ་པའི་རྒྱུད་ལ་ཟག་པ་མེད་པའི་ཕྱིར། ཕྱི་མ་ལ་དེ་ཆོས་ཅན། མཚོན་བྱ་དེར་
ཐལ༑ མཚན་ཉིད་དེའི་ཕྱིར། འདོད་ན་སླའོ། ། ཁ་ཅིག མོས་པ་སྒོམ་ལམ་ཡིན་
ན༑ མོས་པ་ཡིན་པས་ཁྱབ་ཟེར་ན། མོས་པ་སྒོམ་ལམ་དུ་གྱུར་བའི་གཙོ་སེམས་
ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ།
དེ་ཡོད་པའི་ཕྱིར། དེར་ཐལ། མོས་པ་སྒོམ་ལམ་པའི་རྒྱུད་ལ་གཙོ་སེམས་ཡོད་པའི་

༡༢༠
 སྤྱི་མཐའ་ཟུང་འབྲེལ་སྐབས་གཉིས་པ།
ཕྱིར༑ འདོད་ན། སེམས་བྱུང་ཡིན་པར་ཐལ་ལོ། ། ཁ་ཅིག སྒོམ་ལམ་དུ་གྱུར་
པའི་མོས་པ་ཡིན་ན། མོས་པ་སྒོམ་ལམ་ཡིན་པས་ཁྱབ་ཟེར་ན། ཉན་ཐོས་སྒོམ་ལམ་
པའི་རྒྱུད་ཀྱི་ཐར་པ་ལ་མོས་པའི་མོས་པ་ཆོས་ཅན། དེར་ཐལ། དེའི་ཕྱིར། དེར་
ཐལ༑ སྒོམ་ལམ་གང་ཞིག མོས་པ་ཡིན་པའི་ཕྱིར། འདོད་ན། ཐེག་ཆེན་གྱི་
སྒོམ་ལམ་ཡིན་པར་ཐལ། འདོད་པའི་ཕྱིར། ཁ་ཅིག ཡུམ་དོན་གསུམ་གྱི་འབྱུང་
གནས་སུ་ཡིད་ཆེས་པའི་ཐེག་ཆེན་གྱི་ཟག་བཅས་སྒོམ་ལམ། མོས་པ་སྒོམ་ལམ་གྱི་
མཚན་ཉིད་ཟེར་ན། ས་གཉིས་པ་བའི་རྒྱུད་ཀྱི་མོས་པ་སྒོམ་ལམ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཡུམ་དོན་གསུམ་གྱི་འབྱུང་གནས་
ཡིན་པར་ཐལ། འདོད་པ་དེའི་ཕྱིར། འདོད་ན། ཡུམ་ལས་དོན་གསུམ་པོ་འབྱུང་
བར་ཐལ། འདོད་པའི་ཕྱིར། འདོད་ན། ཡུམ་ལས་རང་དོན་འབྱུང་བར་ཐལ།
འདོད་པའི་ཕྱིར། འདོད་ན། ཡུམ་ལས་རང་དོན་ཆོས་སྐུ་འབྱུང་བར་ཐལ། འདོད་
པའི་ཕྱིར། འདོད་ན། ཡུམ་ལས་དེ་སྐྱེ་བར་ཐལ་ལོ། །ཁ་ཅིག །ཡུམ་རང་འབྲས་
རང་དོན་གྱི་འབྱུང་གནས་སུ་ཡིད་ཆེས་པའི་ཐེག་ཆེན་གྱི་ཟག་བཅས་སྒོམ་ལམ། རང་
དོན་མོས་པ་སྒོམ་ལམ་གྱི་མཚན་ཉིད། དེ་བཞིན་དུ་གཞན་གཉིས་ལའང་སྦྱོར་ཞིང༌།
མོས་པ་སྒོམ་ལམ་གསུམ་པོ་འགལ་ལོ་ཟེར་ན། དེ་མི་འཐད་པར་ཐལ། མོས་པ་
སྒོམ་ལམ་གསུམ་པོ་ཡིན་ཁྱབ་མཉམ་ཡིན་པའི་ཕྱིར། དེར་ཐལ། མོས་པ་སྒོམ་ལམ་
ཡིན་ན། ཡིད་ཆེས་དེ་གསུམ་ག་དང་ལྡན་དགོས་པའི་ཕྱིར། དེར་ཐལ། དེ་ཡིན་ན།
རང་གཞན་གྱི་དོན་གཉིས་སྒྲུབ་པར་བྱེད་པའི་སྒོམ་ལམ་ཡིན་དགོས་པ་གང་ཞིག
དམ་བཅའ་འཐད་པའི་ཕྱིར། ཁོ་ན་རེ། མོས་པ་སྒོམ་ལམ་དེ་ལ། དོན་གསུམ་གྱི་
ནང་ནས་གཙོ་བོར་རང་དོན་དོན་དུ་གཉེར་བའི་སྒོ་ནས་རང་དོན་མོས་པ་སྒོམ་ལམ་དང༌།

༡༣༡
མོས་པ་སྒོམ་ལམ། །
གཞན་གཉིས་ཀའང་རིག་པ་སྦྱར་ནས་འཇོག་པའི་དོན་ནོ་ཞེ་ན། དེ་ཡང་མི་འཐད་པར་
དེ་གསུམ་གྱི་ནང་ནས་གཙོ་བོར་རང་དོན་དོན་དུ་གཉེར་བའི་མོས་པ་སྒོམ་ལམ་
ཐལ༑ 
མེད་པའི་ཕྱིར། དེར་ཐལ། མོས་པ་སྒོམ་ལམ་ཡིན་ན། དེ་གསུམ་གྱི་ནང་ནས་གཙོ་
བོར་གཞན་དོན་དོན་དུ་གཉེར་བའི་སྒོམ་ལམ་ཡིན་དགོས་པའི་ཕྱིར་རོ། ། ཁ་ཅིག
མོས་པ་སྒོམ་ལམ་གྱི་མོས་ཡུལ་ཡིན་ན། གཞུང་ལམ་འབྲས་བུ་ཤེར་ཕྱིན་གསུམ་པོ་
གང་རུང་ཡིན་པས་ཁྱབ་ཟེར་ན། སངས་རྒྱས་ཆོས་ཅན། དེར་ཐལ། དེའི་ཕྱིར།།
དེར་ཐལ། དེ་དེས་དད་པར་བྱ་བའི་ཡུལ་ཡིན་པའི་ཕྱིར། དེར་ཐལ། དེ་མོས་པ་
སྒོམ་ལམ་གྱི་དད་པའི་གནས་ཡིན་པའི་ཕྱིར། འདོད་མི་ནུས་སོ།། ༈ གཉིས་པ་
སྤྱིར་ཟག་བཅས་ཟག་མེད་ཀྱི་འཇོག་མཚམས་མི་འདྲ་བ་ཡོད་
རང་གི་ལུགས་ལ། 
ཀྱང་། ། སྐབས་འདིར ་དངོས་བསྟན་གྱི་དབང་དུ་བྱས་ན་སྒྲ་དོན་འདྲེས་རུང་དུ་འཛིན་
པའི་ཞེན་རིག་དང་བཅས་མ་བཅས་ལ་བྱེད་ལ། དེས་ན་སྒྲ་དོན་འདྲེས་རུང་དུ་འཛིན་
པའི་ཞེན་རིག་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་གྱི་ཟག་
བཅས་སྒོམ་ལམ་གྱི་མཚན་ཉིད། དེ་དང་བྲལ་བའི་ཐེག་ཆེན་གྱི་རྗེས་ལ་མངོན་རྟོགས།
ཐེག་ཆེན་གྱི་ཟག་མེད་སྒོམ་ལམ་གྱི་མཚན་ཉིད། ཡང་ན། མཚན་ཉིད་ཀྱི་སྟེང་དུ་
བྲལ་བའི་རིགས་སུ་གནས་པ་ཞེས་སྦྱོར་བར་བྱའོ། །དང་པོ་ལ་གསུམ། མོས་པ་
སྒོམ་ལམ། བསྔོ་བ་སྒོམ་ལམ། རྗེས་སུ་ཡི་རང་སྒོམ་ལམ་མོ། །གཉིས་པ་ལ་
གཉིས༑ སྒྲུབ་པ་སྒོམ་ལམ་དང༌། རྣམ་དག་སྒོམ་ལམ་མོ། །ཟག་བཅས་སྒོམ་ལམ་
དང་ཟག་མེད་སྒོམ་ལམ་གཉིས་ཀའི་ས་མཚམས་ནི་ས་དང་པོ་ནས་ཡོད་པར་རྣམ་བཤད་
ལས་གསལ་བར་བཤད་པས། ས་དང་པོ་ནས་ཐེག་ཆེན་གྱི་སྒོམ་ལམ་རྗེས་ཐོབ་ཡེ་
ཤེས་ཡོད་པར་གྲུབ་བོ། །ཡུམ་རང་འབྲས་དོན་གསུམ་པོ་གང་ཡང་རུང་བའི་འབྱུང་

༡༢༢
 སྤྱི་མཐའ་ཟུང་འབྲེལ་སྐབས་གཉིས་པ།
གནས་སུ་ཡིད་ཆེས་པའི་རིགས་སུ་གནས་པའི་སྒྲ་དོན་འདྲེས་རུང་དུ་འཛིན་པའི་ཞེན་
རིག་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། མོས་པ་སྒོམ་ལམ་གྱི་མཚན་
ཉིད༑ དེ་ལ་དབྱེ་ན། རང་དོན་མོས་པ་སྒོམ་ལམ་སོགས་གསུམ་ཡོད། གསུམ་པོ་
རེ་རེ་ལ་ཡང་ཆུང་འབྲིང་ཆེན་པོ་གསུམ་གསུམ་ཡོད། མོས་པ་སྒོམ་ལམ་གྱི་མོས་
ཡུལ་ལ་དུ་མ་ཡོད་ཀྱང་། འདིར་ནི་གཙོ་བོའི་དབང་དུ་བྱས་ན་གཞུང་ལམ་འབྲས་བུ་
ཤེར་ཕྱིན་གསུམ་པོ་དེ་དེའི་མོས་ཡུལ་དང༌། མོས་པ་སྒོམ་ལམ་སྒོམ་པའི་བྱང་ཆུབ་
སེམས་དཔའ་ལ་སངས་རྒྱས་བྱང་སེམས་ཐུགས་དགྱེས་པའི་ཆ་དང་དངོས་གནས་ཀྱི་
ཡོན་ཏན་བརྗོད་པའི་ཆ། མོས་པ་སྒོམ་ལམ་གྱི་ཕན་ཡོན་གྱི་ངོ་བོ་ཡིན་ལ། དེ་ལ་
དེར་གྱུར་པའི་བསྟོད་པ་ཆུང་ངུ་འབྲིང་ཆེན་པོ་དགུ། དེ་བཞིན་དུ་བཀུར་བ་དགུ།
བསྔགས་པ་དགུའོ།། ༈ གསུམ་པ་རྩོད་པ་སྤོང་བ་ལ། ཁ་ཅིག བདེན་འཛིན་
རྒྱུད་ལ་ལྡན་པའི་བྱང་སེམས་སྒོམ་ལམ་པའི་རྒྱུད་ཀྱི་ཡེ་ཤེས་ཡིན་ན། ཟག་བཅས་
སྒོམ་ལམ་ཡིན་དགོས་པར་ཐལ། བདེན་འཛིན་ཡིན་ན་སྒྲ་དོན་འདྲེས་རུང་དུ་འཛིན་
པའི་ཞེན་རིག་ཡིན་དགོས་པ་གང་ཞིག ཁྱོད་ཀྱི་དམ་བཅའ་འཐད་པའི་ཕྱིར་ཟེར་ན།
འདིར་ཟག་བཅས་ཟག་མེད་ནི་རང་ཉིད་ཀྱི་ངོ་བོའི་སྒོ་ནས་རྟོག་པ་ཡིན་མིན་ལ་བྱེད་ཀྱི་
རྟོག་པ་གཞན་དང་བཅས་མ་བཅས་ཙམ་ལ་མི་བྱེད་དོ།། འདོད་ན། མི་འཐད་པར་
ཐལ༑ བདེན་འཛིན་རྒྱུད་ལ་ལྡན་པའི་བྱང་སེམས་ཀྱི་རྒྱུད་ལ་མྱུ་གུ་བདེན་སྟོང་སྒྱུ་མ་ལྟ་
བུར་མངོན་སུམ་དུ་རྟོགས་པའི་ཡེ་ཤེས་ཡོད་པའི་ཕྱིར། ཁོ་ན་རེ། ཕྱི་རོལ་པ་ཆོས་
ཅན༑ རྟོག་བྲལ་ཡིན་པར་ཐལ། སྒྲ་དོན་འདྲེས་རུང་དུ་འཛིན་པའི་ཞེན་རིག་མ་ཡིན་
པའི་ཕྱིར། འདོད་ན། དེ་མ་ཡིན་པར་ཐལ། རྟོག་བཅས་ཡིན་པའི་ཕྱིར། དེར་
ཐལ༑ ཕྱིན་ཅི་ལོག་གི་རྟོག་པ་དང་བཅས་པའི་ཕྱིར། ཟེར་ན། མ་ཁྱབ། ཁ་ཅིག

༡༢༣
མོས་པ་སྒོམ་ལམ། །
ཐེག་ཆེན་གྱི་ཟག་བཅས་སྒོམ་ལམ་དང་ཟག་མེད་སྒོམ་ལམ་གཉིས་ཀ་ཆོས་ཅན། ཟག་
མེད་སྒོམ་ལམ་ཡིན་པར་ཐལ། སྒྲ་དོན་འདྲེས་རུང་དུ་འཛིན་པའི་ཞེན་རིག་དང་བྲལ་
བའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། དེར་ཐལ། དེ་དང་བྲལ་བ་
གང་ཞིག ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། ཟེར་ན། འོ་ན།
ཟག་བཅས་སྒོམ་ལམ་ཆོས་ཅན། ཟག་མེད་སྒོམ་ལམ་ཡིན་པར་ཐལ། ཟག་མེད་
གང་ཞིག སྒོམ་ལམ་ཡིན་པའི་ཕྱིར། ཁྱབ་པ་མཚུངས། ཁ་ཅིག ཐེག་ཆེན་གྱི་
སྒོམ་ལམ་དེ། རྟོག་པ་དང་བཅས་མ་བཅས་གང་རུང་ཡིན་པར་ཐལ། དེ་རྟོག་པ་དང་
ལྡན་མི་ལྡན་གང་རུང་ཡིན་པའི་ཕྱིར། དེར་ཐལ། དེ་རྟོག་པ་དང་ལྡན་པའི་ཕྱིར།
དེར་ཐལ། དེ་ཟག་བཅས་སྒོམ་ལམ་དང་ལྡན་པའི་ཕྱིར། འདོད་ན། ཐེག་ཆེན་གྱི་
སྒོམ་ལམ་ཆོས་ཅན། རྟོག་པ་དང་བཅས་མ་བཅས་གང་རུང་མ་ཡིན་པར་ཐལ། སྒྲ་
དོན་འདྲེས་རུང་དུ་འཛིན་པའི་ཞེན་རིག་དང་བཅས་མ་བཅས་གང་རུང་མ་ཡིན་པའི་ཕྱིར།
མ་གྲུབ་ན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་དེ་དང་བཅས་པར་ཐལ། དེ་
དང་བཅས་མ་བཅས་གང་རུང་ཡིན། མ་བཅས་པ་མ་ཡིན་པའི་ཕྱིར། འདོད་ན་དེ་
ཆོས་ཅན། ཐེག་ཆེན་གྱི་ཟག་བཅས་སྒོམ་ལམ་ཡིན་པར་ཐལ། སྒྲ་དོན་འདྲེས་རུང་དུ་
འཛིན་པའི་ཞེན་རིག་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།
དེར་ཐལ། དེ་དང་བཅས་པ་གང་ཞིག ཐེག་ཆེན་གྱི་རྗེས་ལ་མངོན་རྟོག་ཡིན་པའི་
ཕྱིར་ཟེར་ན། མ་ཁྱབ། འདོད་མི་ནུས་ཏེ། ཁྱོད་དུ་གྱུར་པའི་ཟག་མེད་སྒོམ་ལམ་
ཡོད་པའི་ཕྱིར། ཁ་ཅིག རྟོག་པ་དང་བཅས་པའི་ཐེག་ཆེན་གྱི་ཟག་མེད་སྒོམ་ལམ་
མེད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཡོད་པར་ཐལ།
བདག་འཛིན་དང་བཅས་པའི་དེ་ཡོད་པའི་ཕྱིར། དེར་ཐལ། མྱུ་གུ་བདེན་སྟོང་སྒྱུ་མ་

༡༢༤
 སྤྱི་མཐའ་ཟུང་འབྲེལ་སྐབས་གཉིས་པ།
ལྟ་བུར་མངོན་སུམ་དུ་རྟོགས་པའི་བྱང་སེམས་ཀྱི་རྒྱུད་ལ་ཟག་མེད་སྒོམ་ལམ་ཡོད་པའི་
ཕྱིར༑ ཟེར་ན། སྔ་མར ་མ་ཁྱབ་སྙམ། ཡང་སྒྲ་དོན་འདྲེས་རུང་དུ་འཛིན་པའི་ཞེན་
རིག་དང་བཅས་པའི་ཟག་མེད་སྒོམ་ལམ་ཡོད་པར་ཐལ། རྟོག་པ་དང་བཅས་པའི་ཟག་
མེད་སྒོམ་ལམ་ཡོད་པའི་ཕྱིར། ཟེར་ན། ཞིབ་ཆ་བྱེད་དགོས་པར་སྣང་སྟེ། སྔ་མ་ནི་
རང་གི་ངོ་བོའི་སྒོ་ནས་དང༌། ཕྱི་མ་ནི་དོན་གཞན་གྱི་དབང་དུ་བྱེད་དགོས་པའི་ཕྱིར།
འོན་ཀྱང་དཔྱད་པར་བྱའོ། ། ཁ་ཅིག རྟོག་པ་མ་ཡིན་ན། རྟོག་བྲལ་ཡིན་དགོས་
པར་ཐལ། དབང་ཤེས་རྟོག་བྲལ་ཡིན་པ་ལ་རྒྱུ་མཚན་ཡང་དག་ཡོད་པའི་ཕྱིར།
འདོད་ན། དེ་མིན་ན། དེ་དང་བྲལ་བ་ཡིན་དགོས་པར་ཐལ། འདོད་པའི་ཕྱིར།
ཟེར་ན། མ་ཁྱབ། འདོད་མི་ནུས་ཏེ། སྐབས་ཐོབ་ལ་དཔྱོད་དགོས་པའི་ཕྱིར། དེ་
ལྟར་མི་འཐད་ན། བུ་ཡིན་ན། རང་གི་ཕ་མ་དང་བྲལ་དགོས་པ་ཧ་ཅང་ཐལ་ལོ།།
ཁ་ཅིག་ན་རེ། རང་དོན་མོས་པ་སྒོམ་ལམ་མ་དག་ས་བདུན་དང༌། གཉིས་དོན་མོས་
པ་སྒོམ་ལམ་དག་ས་དང་པོ་གཉིས་དང་། གཞན་དོན་མོས་པ་སྒོམ་ལམ་ས་བཅུ་པ་ཁོ་
ན་ན་ཡོད་པར་ཐལ། དེ་ལྟར་ཚད་ལྡན་གྱི་གཞུང་ལས་བཤད་པའི་ཕྱིར། ཟེར་ན།
སྐྱོན་མེད་དེ། དེ་ནི་ནང་གསེས་ཀྱི་དབང་དུ་བྱས་ནས་གཙོ་ཆེ་བ་ལ་དགོངས་པའི་ཕྱིར།
ཁ་ཅིག་ན་རེ། སྒྲིབ་པ་ཆོས་ཅན། ཐེག་ཆེན་སྒོམ་ལམ་གྱི་མོས་ཡུལ་ཡིན་པར་ཐལ།
མོས་ཡུལ་ཡིན་པའི་ཕྱིར། ཁ་ཅིག མ་ཁྱབ་ཟེར། མ་གྲུབ་ན་དེར་ཐལ། ལུང་
རིགས་རྣམ་དག་གིས་གཏན་ལ་ཕབ་པའི་དོན་ཡིན་པའི་ཕྱིར། ཁྱབ་སྟེ། རྣམ་བཤད་
ལས༑ སྤྱིར་མོས་ཡུལ་ནི། ལུང་རིགས་ཀྱིས་གཏན་ལ་ཕབ་པའི་དོན་ཡིན་ལ།
ཞེས་གསུངས་པའི་ཕྱིར། ཟེར་ན། མ་ཁྱབ་སྟེ། སྤྱིར་ལུང་རིགས་ཀྱིས་གྲུབ་པ་ནི་
འཇུག་པའི་གནས་ཡིན་པར་བསྟན་པ་ཙམ་ཡིན་པའི་ཕྱིར།།

༢༢)
། བསྔོ་བ་སྒོམ་ལམ། :
༈ བསྔོ་བ་སྒོམ་ལམ།
གཉིས་པ་བསྔོ་བ་སྒོམ་ལམ་ནི། ཡོངས་སུ་བསྔོ་བ་ཁྱད་པར་ཅན། །ཞེས་པ་ནས།
ཆེ་འབྱུང་བདག་ཉིད་དོ། །ཞེས་པའི་བར་གསུང་སྟེ། དོན་ནི་འགྲེལ་པ་ལས། ཇི་
སྐད་བཤད་པའི་མོས་པ་ཁྱད་པར་ཅན་དང་། ཞེས་པ་ནས། བསྔོ་བ་རྣམ་པ་བཅུ་
གཉིས་སུ་བྱེད་དོ། །ཞེས་པའི་བར་གསུངས་པ་ལས། དེ་ཡང་གང་ལས་འཕྲོས་པ་
ཡོད་དེ། རྗེས་སུ་ཡི་རང་དང་ལྡན་པའི་བསོད་ནམས་བྱ་བའི་དངོས་པོ་གང་ཡིན་པ་དེ་
སེམས་ཅན་ཐམས་ཅད་དང་ཐུན་མོང་དུ་བྱས་ཏེ། མི་དམིགས་པའི་ཚུལ་གྱིས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོའོ། །ཞེས་པ་ནས།
དེ་ནི་མཚན་མའི་ཚུལ་ལམ་དམིགས་པའི་ཚུལ་གྱིས་ཡོངས་སུ་བསྔོ་བར་མི་ནུས་སོ།།
ཞེས་སོགས་མང་དུ་གསུངས་པ་ལས་འཕྲོས་པའི་ཕྱིར། འདིའི་སྐབས་སུ་གཉིས།
ཚིག་དོན་དང༌། མཐའ་དཔྱད་པའོ། །དང་པོ་ནི། ཤེས་བྱ་ཆོས་ཅན། འཕགས་པ་
སྒོམ་ལམ་པའི་ཡོངས་སུ་བསྔོ་བ་ཁྱད་པར་ཅན་དེའི་བྱེད་པ་ནི་བསྔོ་བ་གཞན་ལས་
མཆོག་ཡིན་ཏེ། དེ་ནི་རང་གཞན་གྱི་དགེ་རྩ་རྫོགས་བྱང་དུ་སྒྱུར་བར་བྱེད་པས་ཁྱད་
པར་དུ་བྱས་པ་ཡིན་པའི་ཕྱིར། བསྔོ་བ་དེ་ནི་ཆོས་ཅན། ཁྱོད་ལ་རྣམ་པ་བཅུ་གཉིས་
ཡོད་དེ། ཇི་སྐད་བཤད་པའི་བྱེད་པ་མཆོག་དང་ལྡན་པའི་བསྔོ་བ་དང༌། བསྔོ་བྱའི་
རྫས་ལ་བདེན་ཞེན་འགོག་པའི་དམིགས་མེད་ཀྱི་རྣམ་པ་ཅན་གྱི་བསྔོ་བ་དང༌། གང་
གིས་བསྔོ་བར་བྱེད་པའི་སེམས་ཕྱིན་ཅི་མ་ལོག་པའི་མཚན་ཉིད་ཅན་གྱི་བསྔོ་བ་དང༌།
བསྔོ་བ་པོ་དོན་དམ་པར་དབེན་པར་རྟོགས་པའི་ཤེས་རབ་ཀྱིས་ཟིན་པའི་བསྔོ་བ་དང༌།

༡༢s
 སྤྱི་མཐའ་ཟུང་འབྲེལ་སྐབས་གཉིས་པ།
རང་དང་སངས་རྒྱས་ཀྱི་བསོད་ནམས་དང་ཡེ་ཤེས་ཀྱི་ཚོགས་ཀྱི་རང་བཞིན་དོན་དམ་
པར་མི་དམིགས་པར་དྲན་པའི་སྤྱོད་ཡུལ་ཅན་གྱི་བསྔོ་བ་དང་། ཕྱིན་དྲུག་གི་དགེ་རྩ་
དོན་དམ་པར་མི་དམིགས་པར་བསྔོ་བའི་ཐབས་མཁས་དང་བཅས་པའི་བསྔོ་བ་དང་།
གང་གིས་གང་དུ་གང་བསྔོ་བའི་འཁོར་གསུམ་ལ་བདེན་ཞེན་འགོག་པའི་མཚན་མ་མེད་
པའི་བསྔོ་བ་དང་། དོན་དམ་པར་མེད་ཀྱང་རྟེན་འབྲེལ་སྒྲ་མ་ལྟ་བུར་ཤེས་ནས་སངས་
རྒྱས་ཀྱི་སར་བསྔོ་བའི་སངས་རྒྱས་ཀྱིས་རྗེས་སུ་ཡི་རང་བསྔོ་བའི་བསྔོ་བ་དང༌།
འཁོར་བའི་རྒྱུར་མི་བསྔོ་བས་འདོད་པའི་ཁམས་ལ་སོགས་པའི་ཁམས་གསུམ་དུ་
གཏོགས་པ་མ་ཡིན་པའི་བསྔོ་བ་དང་། སྟོང་གསུམ་གྱི་སེམས་ཅན་ཐམས་ཅད་དགེ་བ་
བཅུ་ལ་བཀོད་པའི་བསོད་ནམས་དང་མཉམ་པའི་བསྔོ་བ་ཆུང་ངུ་དང་རྒྱུན་དུ་ཞུགས་པ་
ལ་བཀོད་པའི་འབྲིང་དང༌། སངས་རྒྱས་ཀྱི་ལམ་ལ་བཀོད་པའི་བསོད་ནམས་ཆེན་པོ་
འབྱུང་བའི་བསྔོ་བ་དང་བཅས་པ་རྣམས་སུ་ཡོད་ལ། དེ་རྣམས་ལས་ཕྱི་མ་གཞན་ནི་
རྣམ་པ་གསུམ་པོ་དེ་བསོད་ནམས་ཆེན་པོ་འབྱུང་བའི་བདག་ཉིད་ཅན་ཡིན་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག རང་གཞན་
གྱི་དགེ་རྩ་རྫོགས་བྱང་དུ་བསྔོ་བའི་ཟག་པ་དང་བཅས་པའི་ཐེག་ཆེན་གྱི་རྗེས་ལ་མངོན་
རྟོགས། བསྔོ་བ་སྒོམ་ལམ་གྱི་མཚན་ཉིད་ཟེར་ན། ཉན་ཐོས་དགྲ་བཅོམ་པའི་རྟོགས་
པ་སྔོན་དུ་སོང་བའི་བྱང་སེམས་སྒོམ་ལམ་པའི་རྒྱུད་ཀྱི་བསྔོ་བ་སྒོམ་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཟག་པ་དང་བཅས་པར་
ཐལ། འདོད་པའི་ཕྱིར། འདོད་མི་ནུས་ཏེ། ཟག་པ་དང་བྲལ་བའི་ཕྱིར། དེར་
ཐལ༑ ཉོན་སྒྲིབ་དང་བྲལ་བའི་ཕྱིར། ཁ་ཅིག་ན་རེ། བྱང་སེམས་སྒོམ་ལམ་པའི་
རྒྱུད་ལ་རང་གཞན་སོ་སོ་བ་ཁོ་ནའི་དགེ་རྩ་རྫོགས་བྱང་དུ་བསྔོ་བའི་སྒོམ་ལམ་ཡོད་ཟེར་

༡༢༧
1: བསྔོ་བ་སྒོམ་ལམ། བྱེད་
ན༑ དེ་མེད་པར་ཐལ། རང་གཞན་སོ་སོ་བ་ཁོ་ནའི་ཆེད་དུ་དགེ་རྩ་བསྔོ་བའི་བྱང་
སེམས་སྒོམ་ལམ་པ་མེད་པའི་ཕྱིར། དེར་ཐལ། བྱང་འཕགས་ཡིན་ན་རང་གཞན་
གཉིས་ཀའི་ཆེད་དུ་དགེ་བ་རྫོགས་བྱང་དུ་སྒར་བར་བྱེད་པའི་གང་ཟག་ཡིན་དགོས་པའི་
སྐྱེས་བུ་ལྷས་བྱིན་གྱི་དགེ་རྩ་ཁོ་ན་རྫོགས་བྱང་དུ་བསྔོ་བའི་བསྔོ་
ཕྱིར༑ ཁ་ཅིག་ན་རེ། 
བ་སྒོམ་ལམ་ཡོད་དོ་ཞེ་ན། དེ་མི་འཐད་པར་ཐལ། དེའི་དགེ་རྩ་ཁོ་ན་རྫོགས་བྱང་དུ་
བསྔོ་བར་མི་རུང་བའི་ཕྱིར། མ་ཁྱབ་ན། དེ་ཁོ་ན་རྫོགས་བྱང་དུ་བསྔོ་བའི་བསྔོ་བ་
སྒོམ་ལམ་ཆོས་ཅན། ཡེ་ཤེས་མ་ཡིན་པར་ཐལ། སྐྱེས་བུ་ལྷས་བྱིན་གྱི་དགེ་རྩ་ཁོ་ན་
རྫོགས་བྱང་དུ་བསྔོ་མི་རུང་བཞིན་དུ་དེར་བསྔོ་རུང་བར་བཟུང་ནས་བསྔོ་བའི་ཤེས་པ་
ཡིན་པའི་ཕྱིར། རྟགས་ཁས། གཞན་ཡང་། དེ་མི་འཐད་པར་ཐལ། བསྔོ་བ་སྒོམ་
རང་གཞན་གཉིས་ཀའི་དགེ་རྩ་རྫོགས་བྱང་དུ་བསྔོ་བའི་བསྔོ་བ་སྒོམ་
ལམ་ཡིན་ན། 
ལམ་ཡིན་དགོས་པའི་ཕྱིར།། ༈ གཉིས་པ་རང་ལུགས་ལ། རང་གཞན་གྱི་དགེ་རྩ་
རྫོགས་བྱང་དུ་སྒྲུབ་པའི་ཡན་ལག་ཏུ་བསྔོ་བའི་སྒྲ་དོན་འདྲེས་རུང་དུ་འཛིན་པའི་ཞེན་
རིག་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། བསྔོ་བ་སྒོམ་ལམ་གྱི་མཚན་
ཉིད༑ སྐབས་འདིར་དངོས་སུ་བསྟན་པ་ལ་སེམས་བསྐྱེད་བསྔོ་བ་ཤེས་རབ་གསུམ་
གྱིས་ཟིན་པས་ཁྱད་པར་བྱས་ཞེས་སྦྱར་རོ།། ༈ གསུམ་པ་རྩོད་པ་སྤོང་བ་ལ། ཁ་
ཉན་ཐོས་ཀྱི་དགེ་རྩ་རྫོགས་བྱང་དུ་བསྔོ་བའི་བསྔོ་བ་སྒོམ་ལམ་ཆོས་ཅན
ཅིག་ན་རེ། 
རང་ལུགས་ཀྱི་མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། དེ་ཡོད་པའི་
བྱང་སེམས་སྒོམ་ལམ་པས་གཞན་གྱི་དགེ་བ་ཆུང་ངུ་ལ་ཡང་
ཕྱིར༑ དེར་ཐལ། 
དགའ་བ་བསྒོམ་པ་ཡོད་པའི་ཕྱིར། འདོད་ན། དེ་བྱང་སེམས་སྒོམ་ལམ་པ་རང་གི་
དགེ་རྩ་རྫོགས་བྱང་དུ་བསྔོ་བའི་བསྔོ་བ་སྒོམ་ལམ་ཡིན་པར་ཐལ། འདོད་པའི་ཕྱིར།

སྤྱི་མཐའ་ཟུང་འབྲེལ་སྐབས་གཉིས་པ།
འདོད་ན། དེ་མ་ཡིན་པར་ཐལ། གཞན་ཁོ་ནའི་དགེ་རྩ་རྫོགས་བྱང་དུ་བསྔོ་བའི་བསྔོ་
བ་སྒོམ་ལམ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། ཟེར་ན། མ་ཁྱབ།
ཡང་ཁོ་ན་རེ། ཉན་ཐོས་ཀྱི་དགེ་རྩ་ཉན་ཐོས་ཀྱི་བྱང་ཆུབ་ཏུ་བསྔོ་བའི་བསྔོ་བ་སྒོམ་
ལམ་མེད་པར་ཐལ། ཉན་ཐོས་ཀྱི་དགེ་རྩ་ཉན་ཐོས་ཀྱི་བྱང་ཆུབ་ཁོ་ནར་བསྔོ་བའི་བསྔོ་
བ་སྒོམ་ལམ་མེད་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། ཉན་ཐོས་
རིགས་ངེས་ཀྱི་སློབ་པའི་དགེ་རྩ་གཙོ་བོར་རྫོགས་བྱང་དུ་བསྔོས་ནས་རེ་ཞིག་ཉན་ཐོས་
ཀྱི་བྱང་ཆུབ་ཏུ་བསྔོ་བའི་བསྔོ་བ་སྒོམ་ལམ་ཡོད་པའི་ཕྱིར། ཁ་ཅིག་ན་རེ། བྱང་
སེམས་སྒོམ་ལམ་པའི་རྒྱུད་ཀྱི་དགེ་རྩ་ཉན་ཐོས་ཀྱི་བྱང་ཆུབ་ཏུ་བསྔོ་བའི་བསྔོ་བ་སྒོམ་
ལམ་ཡོད་པར་ཐལ། ཉན་རང་གི་དགེ་རྩ་བྱང་ཆུབ་ཏུ་བསྔོ་བའི་བསྔོ་བ་སྒོམ་ལམ་
ཡོད་པའི་ཕྱིར། ཟེར་ན། མ་ཁྱབ། འདོད་ན། དེ་མི་འཐད་པར་ཐལ། ཉན་རང་
གི་བྱང་ཆུབ་དོན་དུ་གཉེར་བའི་བསྔོ་བ་སྒོམ་ལམ་མེད་པའི་ཕྱིར།།
༈ རྗེས་སུ་ཡིད་རང་སྒོམ་ལམ། དེ
གསུམ་པ་རྗེས་སུ་ཡི་རང་སྒོམ་ལམ་ནི། ཐབས་དང་མི་དམིགས་པ་དག་གིས།།
ཞེས་པ་ནས། འདིར་བརྗོད་དོ། །ཞེས་པའི་བར་གསུངས་ཏེ། དོན་ནི་འགྲེལ་པ་
ལས༑ རབ་ཏུ་དགའ་བའི་སེམས་ཀྱིས་ཀུན་རྫོབ་ཏུ་ཐབས་ཀྱིས། །ཞེས་པ་ནས།
རང་གཞན་གྱི་བསོད་ནམས་བྱ་བ་མཉམ་པ་ཉིད་དུ་འཐོ བ་བོ་ཞེས་བྱ་བ་འདི་ཡིན་ནོ།།
ཞེས་པའི་བར་གསུངས་ལ། དེ་ཡང་གང་ལས་འཕྲོས་པ་ཡོད་དེ། དེ་ལྟར་མི་
དམིགས་པའི་ཚུལ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་སྦྱིན་པའི་ཕ་རོལ་

༡༢e
རྗེས་སུ་ཡིད་རང་གི་སྒོམ་ལམ། །
དགེ་བའི་རྩ་བ་དེ་དག་བླ་ན་མེད་པ་ཡང་
ཏུ་ཕྱིན་པ་ལ་སྤྱོད་པ་དང༌། ཞེས་པ་ནས། 
དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ། །ཞེས་པའི་བར་ལས་འཕྲོས་པའི་
ཕྱིར༑ འདིའི་སྐབས་སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ནི།
བྱང་སེམས་སྒོམ་ལམ་པའི་རྒྱད་ཀྱི་རང་གཞན་གྱི་དགེ་རྩ་ལ་རྗེས་སུ་ཡི་རང་བར་མཛད་
ཁྱོད་རྗེས་སུ་ཡི་རང་བ་ཡིད་ལ་བྱེད་པའི་སྒོམ་
པའི་ཟག་བཅས་སྒོམ་ལམ་ཆོས་ཅན། 
པའི་ལམ་ཡིན་པར་སྐབས་འདིང་བརྗོད་པ་ཡིན་ཏེ། དགེ་རྩ་རྣམས་བདེན་སྟོང་སྒྱུ་མ་
དེ་རྣམས་དོན་དམ་པར་མི་དམིགས་པར་རྟོགས་པའི་
ལྟ་བུར་རྟོགས་པའི་ཐབས་དང་། 
ཤེས་རབ་ཀྱིས་ཟིན་པ་དག་གི་རང་གཞན་གྱི་དགེ་བའི་རྩ་བ་ལ་དགའ་བ་སྒོམ་པ་ལ་ཡིད་
བདེ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར །། ༈ གཉིས་
པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག་ན་རེ། རང་གཞན་གྱི་དགེ་རྩ་
ལ་དགའ་བ་སྒོམ་པའི་ཐེག་ཆེན་གྱི་རྗེས་ལ་མངོན་རྟོགས། རྗེས་སུ་ཡི་རང་སྒོམ་ལམ་
ཐེག་ཆེན་སྒོམ་ལམ་བར་ཆད་མེད་ལམ་པའི་རྒྱུད་ཀྱི་རང་
གྱི་མཚན་ཉིད། ཟེར་ན། 
། མཚོན་བྱ་དེར་ཐལ།
གཞན་གྱི་དགེ་རྩ་ལ་དགའ་བ་སྒོམ་པའི་ཡེ་ཤེས་ཆོས་ཅན
མཚན་ཉིད་དེའི་ཕྱིར། དེར་ཐལ། ཐེག་ཆེན་སྒོམ་ལམ་བར་ཆད་མེད་ལམ་པའི་རྒྱུད་
ཚོགས་གསོག་པ་ལ་དགའ་བའི་ཡེ་ཤེས་ཡོད་པའི་ཕྱིར། དེར་ཐལ། དེའི་
ལ༑ 
། དེར་ཐལ།
རྒྱུད་ལ་ཡེ་ཤེས་ཀྱི་ཚོགས་བསྒྲུབ་པ་ལ་དགའ་བའི་ཡེ་ཤེས་ཡོད་པའི་ཕྱིར
། དེར་ཐལ།
དེའི་རྒྱུད་ལ་སྟོང་ཉིད་སྒོམ་པ་ལ་དགའ་བའི་ཡེ་ཤེས་ཡོད་པའི་ཕྱིར
དེའི་རྒྱུད་ལ་སྟོང་ཉིད་སྒོམ་པའི་དགའ་བ་ཡང་དག་བྱང་ཆུབ་ཀྱི་ཡན་ལག་ཡོད་པའི་
ཕྱིར ༑ ཁ་ཅིག བྱང་སེམས་སྒོམ་ལམ་པའི་རྒྱུད་ལ་རང་རྒྱུད་ཀྱི་དགེ་རྩ་ཁོ་ན་ལ་
དགའ་བ་སྒོམ་པའི་ཡེ་ཤེས་ཡོད་ཟེར་ན། དེ་མེད་པར་ཐལ། རང་རྒྱུད་ཀྱི་དགེ་བ་ཁོ་

སྤྱི་མཐའ་ཟུང་འབྲེལ་སྐབས་གཉིས་པ།
ན་ལ་དགའ་བ་སྒོམ་པའི་བྱང་སེམས་སྒོམ་ལམ་པ་མེད་པའི་ཕྱིར། དེར་ཐལ། རང་
རྒྱུད་ཀྱི་དགེ་བ་ཁོ་ན་སངས་རྒྱས་ཐོབ་པའི་ཐབས་སུ་འཛིན་པའི་བྱང་སེམས་སྒོམ་ལམ་
པ་མེད་པའི་ཕྱིར། དེར་ཐལ། རང་ཉིད་ཁོ་ན་སངས་རྒྱས་སྒྲུབ་པའི་སྐྱེས་བུར་འཛིན་
པའི་བྱང་སེམས་སྒོམ་ལམ་པ་མེད་པའི་ཕྱིར། གཞན་ཡང་། དེ་མེད་པར་ཐལ།
རང་དོན་ཁོ་ན་བྱེད་པ་ལ་དགའ་བའི་བྱང་སེམས་འཕགས་པ་མེད་པའི་ཕྱིར། དེར་ཐལ།
རང་དོན་ཁོ་ན་དོན་དུ་གཉེར་བའི་བྱང་སེམས་འཕགས་པ་མེད་པའི་ཕྱིར།། ༈།གཉིས་
པ་རང་ལུགས་ལ། རང་གཞན་གྱི་དགེ་རྩ་ལ་དགའ་བ་སྒོམ་པའི་སྒྲ་དོན་འདྲེས་རུང་དུ་
འཛིན་པའི་ཞེན་རིག་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། རྗེས་སུ་ཡི་
རང་སྒོམ་ལམ་གྱི་མཚན་ཉིད། སྐབས་འདིར་དངོས་སུ་བསྟན་པ་ལ་རང་གི་གྲོགས་
ཡིད་བདེ་དང་མཚུངས་ལྡན་དུ་གྱུར་པའི་ཞེས་སྦྱོར།། ༈ གསུམ་པ་རྩོད་པ་སྤོང་བ་
ལ༑ བྱང་སེམས་སྒོམ་ལམ་པས་ཉན་ཐོས་ཀྱི་དགེ་བ་ལ་དགའ་བ་སྒོམ་པ་ཡོད་པར་
ཐལ༑ དེས་རང་གཞན་སེམས་ཅན་སུས་ཀྱང་དགེ་བ་བསྒྲུབས་ན་དེའི་དགེ་བ་གང་
བསགས་པ་ལ་དགའ་བ་སྒོམ་པའི་ཕྱིར། དེར་ཐལ། དེས་རང་གཞན་སྐྱེ་འཕགས་
ཐམས་ཅད་ཀྱིས་དུས་གསུམ་དུ་བསགས་པའི་དགེ་བ་ལ་དགའ་བ་སྒོམ་པའི་ཕྱིར།
དེར་ཐལ། དེས་དེ་ལ་རྗེས་སུ་ཡི་རང་བའི་ཕྱིར། འདོད་ན། དེས་ཉན་ཐོས་ཀྱི་ལམ་
ལ་དགའ་བ་སྒོམ་པ་ཡོད་པར་ཐལ། འདོད་པའི་ཕྱིར། འདོད་ན། དེས་དམན་པའི་
ལམ་ལ་དགའ་བ་སྒོམ་པ་ཡོད་པར་ཐལ། འདོད་པའི་ཕྱིར། འདོད་ན། དེས་རང་
བདེ་གཅིག་པུ་ཞི་བདེ་དོན་གཉེར་ལ་དགའ་བ་སྒོམ་པ་ཡོད་པར་ཐལ། འདོད་པའི་ཕྱིར་
ན༑ རེ་ཞིག་མ་ཁྱབ། འདོད་མི་ནུས་ཏེ། རང་བདེ་གཅིག་པུ་བཞི་བདེ་དོན་གཉེར་གྱི་
བློ་ལ་དགའ་བའི་བྱང་སེམས་སྒོམ་ལམ་པ་མེད་པའི་ཕྱིར། ཟེར་ན། མ་ཁྱབ་སྙམ།

༡༣༡
། སྒྲུབ་པ་སྒོམ་ལམ། |
ཁ་ཅིག་ན་རེ། བྱང་སེམས་སྒོམ་ལམ་པས་རང་གཞན་སྐྱེ་འཕགས་ཐམས་ཅད་ཀྱི་དགེ་
བ་ལ་དགའ་བ་སྒོམ་པས་བསོད་ནམས་དེ་དང་ཆེ་ཆུང་མཉམ་པ་ཐོབ་པར་ཐལ།
འགྲེལ་པ་ལས། རང་གཞན་གྱི་བསོད་ནམས་བྱ་བ་མཉམ་པ་ཉིད་དུ་ཐོབ་བོ། །ཞེས་
གསུངས་པའི་ཕྱིར། ཟེར་ན། སྐྱོན་མེད་དེ། དེས་རང་གཞན་གྱི་དགེ་བ་ལ་དགའ་
བ་བསྒོམས་པས་བསོད་ནམས་མཉམ་པོར་ཐོབ་པར་འགྱུར་བ་ལ་དགོངས་པའི་ཕྱིར།
འདོད་ན། བྱང་སེམས་སྒོམ་ལམ་པས་སངས་རྒྱས་འཕགས་པའི་དགེ་བ་ལ་དགའ་བ་
བསྒོམས་པས་བསོད་ནམས་དེ་དང་ཆེ་ཆུང་མཉམ་པ་ཐོབ་པར་ཐལ། འདོད་པའི་ཕྱིར།
འདོད་མི་ནུས་ཏེ། སངས་རྒྱས་འཕགས་པའི་བསོད་ནམས་དང་མཉམ་པ་ཐོབ་པའི་
སེམས་ཅན་མེད་པའི་ཕྱིར།། བདག་དང་མ་དག་པ་དང་། :: ་
བ ། ༈ སྒྲུབ་པ་སྒོམ་ལམ།
གཉིས་པ་ཟག་མེད་སྒོམ་ལམ་བཤད་པ་ལ་གཉིས། སྒྲུབ་པ་སྒོམ་ལམ་དང་། རྣམ་
དག་སྒོམ་ལམ་མོ། །དང་པོ་ནི། དེ་ཡི་ངོ་བོ་ཉིད་མཆོག་ཉིད། །ཅེས་པ་ནས།
དོན་ཆེན་ཉིད། ཅེས་པའི་བར་གསུངས་ཏེ། དོན་ནི་འགྲེལ་པ་ལས། གཟུགས་ལ་
སོགས་པ་ཕྱིན་ཅི་མ་ལོག་པར་མཐོང་བ་ནི་ངོ་བོ་ཉིད་དོ། །ཞེས་པ་ནས། དོན་ཆེན་པོ་
སངས་རྒྱས་ཉིད་དུ་བྱེད་པའི་ཕྱིར་དོན་ཆེན་པོ་ཉིད་དོ། །ཞེས་པའི་བར་གསུངས།
དེ་ཡང་གང་ལས་འཕྲོས་པ་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཤིན་ཏུ་རྣམ་
པར་དག་པས་ན་སྣང་བར་བགྱིད་པའོ། །ཞེས་པ་ནས། རྣམ་གྲངས་གང་གིས་ན་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཕ་རོལ་ཏུ་ཕྱིན་པ་ཆེན་མོ་ཡིན། སྨྲས་པ། ཤེས་

༡༣༢
 སྤྱི་མཐའ་ཟུང་འབྲེལ་སྐབས་གཉིས་པ།
རབ་ཀྱི་ཕ་རོ ལ་ཏུ་ཕྱིན་པ་ནི་གཟུགས་ཆེ་བར་མི་བགྱིད་ཆུང་བར་མི་བགྱིད། ། ཅེས་
སོགས་ལས་འཕྲོས་པའི་ཕྱིར། འདིའི་སྐབས་སུ་གཉིས། ཚིག་དོན་དང་། མཐའ་
དཔྱད་པའོ། །དང་པོ་ནི། སྒྲུབ་པ་སྒོམ་ལམ་ཆོས་ཅན། ཁྱོད་ལ་ལྡོག་པའི་སྒོ་ནས་
རྣམ་པ་ལྔ་ཡོད་དེ། གཟུགས་སོགས་ཀྱི་གནས་ལུགས་ཕྱིན་ཅི་མ་ལོག་པར་མངོན་
སུམ་དུ་མཐོང་བའི་སྒྲུབ་པ་སྒོམ་ལམ་དེའི་ངོ་བོ་ཉིད་དང༌། ཐབས་མཁས་ཀྱིས་མ་ཟིན་
པའི་སྦྱིན་སོགས་ཀྱིས་སངས་རྒྱས་མི་འཐོབ་ཅིང་ཐབས་མཁས་པས་འབྲས་བུ་སངས་
རྒྱས་འཐོབ་པར་བྱེད་པའི་ཐབས་ཀྱི་མཆོག་ཉིད་དང༌། ཆོས་ཐམས་ཅད་བདེན་པའི་སྐྱེ་
བ་མེད་པར་རྟོགས་པའི་ཀུན་ལ་བདེན་པར་མངོན་པར་འདུ་མི་བྱེད་པ་དང༌། རྣལ་
འབྱོར་པ་ལ་གནས་སྐབས་ཀྱི་བྱ་བ་ཁྱད་པར་ཅན་ཆོས་རྣམས་དོན་དམ་པར་དམིགས་སུ་
མེད་པར་ནི་གཏོད་པར་བྱེད་པ་དང་། མཐར་སངས་རྒྱས་འཐོབ་པར་འགྱུར་བས་དོན་
ཆེན་པོ་ཉིད་དུ་བྱེད་པ་རྣམས་སུ་ཡོད་པའི་ཕྱིར།། ༈ གཉིས་པ་མཐའ་དཔྱད་པ་ལ་
གསུམ་ལས། དང་པོ་ལ་ཁ་ཅིག་ན་རེ། ཟག་པ་དང་བཅས་པའི་འོག་ཏུ་ཟག་པ་མེད་
པའི་སྒོམ་པའི་ལམ་སྟེ། དེ་ཡང་རྣམ་པ་གཉིས་སོ། །ཞེས་པའི་སྐབས་སུ། སྟོང་
ཉིད་མངོན་སུམ་དུ་རྟོགས་པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་གྱི་ཟག་
མེད་སྒོམ་ལམ་གྱི་མཚན་ཉིད། ཟེར་ན། གང་ཟག་གི་བདག་མེད་མངོན་སུམ་དུ་
རྟོགས་པའི་ཐེག་ཆེན་གྱི་སྒོམ་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༔ དེར་ཐལ། རང་གི་གཞལ་བྱར་གྱུར་པའི་བདག་མེད་ཕྲ་རགས་གསུམ་པོ་གང་
རུང་མངོན་སུམ་དུ་རྟོགས་པའི་ཐེ ག་ཆེན་གྱི་སྒོམ་ལམ་ཡིན་པའི་ཕྱིར། དེར་ཐལ།
གང་ཟག་གི་བདག་མེད་ཕྲ་མོ་མངོན་སུམ་དུ་རྟོགས་པའི་ཐེག་ཆེན་གྱི་སྒོམ་ལམ་ཡིན་
པའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། གང་ཟག་གི་བདག་མེད་

༡༣༣
སྒྲུབ་པ་སྒོམ་ལམ།
ཕྲ་མོ་ཡིན་པའི་ཕྱིར། དེར་ཐལ། གང་ཟག་གི་བདག་འཛིན་དེ་བདག་འཛིན་ཕྲ་མོ་
ཡིན་པའི་ཕྱིར། འདོད་ན། གང་ཟག་གི་བདག་མེད་སྟོང་ཉིད་ཡིན་པར་ཐལ་ལོ།།
ཁ་ཅིག་ན་རེ། རང་གི་གཞལ་བྱར་གྱུར་པའི་བདག་མེད་ཕྲ་རགས་གསུམ་པོ་གང་རུང་
མངོན་སུམ་དུ་རྟོགས་པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་གྱི་ཟག་མེད་
སྒོམ་ལམ་གྱི་མཚན་ཉིད། ཟེར་ན། མྱུ་གུ་བདེན་སྟོང་སྒྱུ་མ་ལྟ་བུར་མངོན་སུམ་དུ་
རྟོགས་པའི་ཐེག་ཆེན་གྱི་སྒོམ་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༑ དེར་ཐལ། སྒྲ་དོན་འདྲེས་རུང་དུ་འཛིན་པའི་ཞེན་རིག་དང་བྲལ་བའི་ཐེག་ཆེན་
གྱི་རྗེས་ལ་མངོན་རྟོགས་ཡིན་པའི་ཕྱིར། འདོད་མི་ནུས་སོ། །ཁ་ཅིག་ན་རེ། སྒྲུབ་
པ་སྒོམ་ལམ་དང་རྣམ་དག་སྒོམ་ལམ་གཉིས་འགལ་ཟེར་ན། དེ་མི་འཐད་པར་ཐལ།
དེ་གཉིས་ཀྱི་གཞི་མཐུན་པ་ཡོད་པའི་ཕྱིར། དེར་ཐལ། རྟོགས་པ་མཐར་ཐུག་གི་ལག་
རྗེས་འཇོག་བྱེད་དང་སྤངས་པ་མཐར་ཐུག་གི་ལག་རྗེས་འཇོག་བྱེད་གཉིས་མི་འགལ་
བའི་ཕྱིར། དེར་ཐལ། དེ་གཉིས་གཙོ་བོར་དོན་དུ་གཉེར་བའི་བློ་གཉིས་མི་འགལ་
བའི་ཕྱིར། གཞན་ཡང་། དེ་གཉིས་མི་འགལ་བར་ཐལ། དེ་གཉིས་ལག་རྗེས་
འཇོག་བྱེད་ཀྱི་སྒོ་ནས་བཞག་ཀྱང་ཁྱབ་ཆེ་ཆུང་འདྲ་བའི་ཕྱིར། དེར་ཐལ། རྟོགས་པ་
མཐར་ཐུག་གཙོ་བོར་དོན་དུ་གཉེར་བའི་བློ་ཡིན་ན། སྤངས་པ་མཐར་ཐུག་གཙོ་བོར་
དོན་དུ་གཉེར་བའི་བློ་ཡིན་དགོས་པའི་ཕྱིར། དེར་ཐལ། རྣམ་མཁྱེན་དོན་དུ་གཉེར་
བའི་བློ་ཡིན་ན། ངོ་བོ་ཉིད་སྐུ་དོན་དུ་གཉེར་བའི་བློ་ཡིན་དགོས་པའི་ཕྱིར། ཁ་ཅིག་
ན་རེ། གཙོ་བོར་རྟོགས་པ་མཐར་ཐུག་གི་ལག་རྗེས་འཇོག་བྱེད་ཀྱི་ཐེག་ཆེན་གྱི་རྗེས་ལ་
མངོན་རྟོགས། སྒྲུབ་པ་སྒོམ་ལམ་གྱི་མཚན་ཉིད། གཙོ་བོར་སྤངས་པ་མཐར་ཐུག་གི་
ལག་རྗེས་འཇོག་བྱེད་ཀྱི་ཐེག་ཆེན་གྱི་རྗེས་ལ་མངོན་རྟོགས། རྣམ་དག་སྒོམ་ལམ་གྱི་

༡༣༤
 སྤྱི་མཐའ་ཟུང་འབྲེལ་སྐབས་གཉིས་པ།
མཚན་ཉིད། ཟེར་ན། སྟོང་ཉིད་དོན་སྤྱིའི་ཚུལ་གྱིས་རྟོགས་པའི་ཐེག་ཆེན་གྱི་སྒོམ་
ལམ་ཆོས་ཅན། མཚོན་བྱ་གཉིས་པོ་དེར་ཐལ། མཚན་ཉིད་གཉིས་པོ་དེའི་ཕྱིར།
དེར་ཐལ། སྟོང་ཉིད་རྟོགས་པའི་ཐེག་ཆེན་གྱི་སྒོམ་ལམ་ཡིན་པའི་ཕྱིར། འདོད་ན།
ཟག་མེད་སྒོམ་ལམ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཟག་
བཅས་སྒོམ་ལམ་ཡིན་པའི་ཕྱིར། དེར་ཐལ།. ཐེག་ཆེན་སྒོམ་ལམ་དུ་གྱུར་པའི་རྟོག་
པ་ཡིན་པའི་ཕྱིར།། ༈ །གཉིས་པ་རང་ལུགས་ལ། གཙོ་བོར་རྟོགས་པ་མཐར་ཐུག་
གི་ལག་རྗེས་འཇོག་བྱེད་ཀྱི་ཐེག་ཆེན་གྱི་ཟག་མེད་སྒོམ་ལམ། སྒྲུབ་པ་སྒོམ་ལམ་གྱི་
མཚན་ཉིད། གཙོ་བོར་སྤངས་པ་མཐར་ཐུག་གི་ལག་རྗེས་འཇོག་བྱེད་ཀྱི་ཐེག་ཆེན་གྱི་
ཟག་མེད་སྒོམ་ལམ་རྣམ་དག་སྒོམ་ལམ་གྱི་མཚན་ཉིད། །༈ གསུམ་པ་རྩོད་པ་སྤོང་
བ་ལ། ཁ་ཅིག་ན་རེ། གང་ཟག་གི་བདག་མེད་མངོན་སུམ་རྟོགས་པའི་ཐེག་ཆེན་གྱི་
སྒོམ་ལམ་ཆོས་ཅན། གཙོ་བོར་རྟོགས་པ་མཐར་ཐུག་གི་ལག་རྗེས་འཇོག་བྱེད་ཡིན་
པར་ཐལ། སྒྲུབ་པ་སྒོམ་ལམ་ཡིན་པའི་ཕྱིར། འདོད་ན། གཙོ་བོར་རྟོགས་པ་
མཐར་ཐུག་གི་ལག་རྗེས་འཇོག་བྱེད་ཀྱི་རིགས་སུ་གནས་པར་ཐལ། འདོད་པའི་ཕྱིར།
ཟེར་ན། མ་ཁྱབ། འདོད་མི་ནུས་ཏེ། ཐེག་ཆེན་གྱི་རྟོགས་རིགས་སུ་མི་གནས་པའི་
ཕྱིར༑ ཕྱི་མ་ལ་ཡང་། དེ་ཆོས་ཅན། སྤངས་པ་མཐར་ཐུག་གི་ལག་རྗེས་འཇོག་
བྱེད་ཀྱི་རིགས་སུ་གནས་པར་ཐལ། འདོད་པའི་ཕྱིར། ཟེར་ན། མ་ཁྱབ། འདོད་
མི་ནུས་ཏེ། དེ་སྤངས་པ་ཉི་ཚེ་བའི་ལག་རྗེས་འཇོག་བྱེད་ཀྱི་རིགས་སུ་གནས་པ་ཡིན་
པའི་ཕྱིར། འོན་ཀྱང་ལག་རྗེས་འཇོག་བྱེད་ཀྱི་རིགས་གནས་གཉིས་ཀྱང་མི་འགལ་
བར་སེམས་སོ།།

༡༣ད
1:| རྣམ་དག་སྒོམ་ལམ། །
༈ རྣམ་དག་སྒོམ་ལམ། །
གཉིས་པ་ལ་བཞི། རྒྱུའི་ཁྱད་པར། ཡུལ་གྱི་ཁྱད་པར། འབྲས་བུའི་ཁྱད་པར།
ངོ་བོའི་ཁྱད་པར་རོ། །དང་པོ་ནི། སངས་རྒྱས་བསྟེན་དང་སྦྱིན་སོགས་དང་།།
ཞེས་པ་ནས། སྡིག་པའི་གྲོགས་པོས་ཡོངས་ཟིན་པའོ། །ཞེས་པའི་བར་གསུངས་ཏེ།
དོན་ནི། འགྲེལ་པ་ལས། སངས་རྒྱས་མཉེས་པར་བྱེད་པ་དང༌། ཞེས་པ་ནས།
མི་དགེ་བའི་གྲོགས་པོ་དང་འགྲོགས་པ་ཞེས་བྱ་བ་ནི་མི་སྐྱེ་བའི་རྒྱུ་དག་ཡིན་ནོ། །ཞེས་
པའི་བར་གསུངས། དེ་ཡང་གང་ལས་འཕྲོས་པ་ཡོད་དེ། བྱང་ཆུབ་སེམས་དཔའ་
སེམས་དཔའ་ཆེན་པོ་དེ་ནི། ཕྱོགས་བཅུའི་འཇིག་རྟེན་གྱི་ཁམས་ཀྱི་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚད་མེད་གྲངས་མེད་པ་བསྙེན་
བཀུར་ནས་འདིར་འོངས་ཤིང་སྐྱེས་པ་སྟེ། ཞེས་པ་ནས། རང་འབྱོར་རྣམ་པ་བཞི་པོ་
དེ་དག་དང་ལྡན་ན། སྐྱེས་བུ་གླེན་པ་དེ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་
སྤོང་བར་འགྱུར་རོ། །ཞེས་པའི་བར་ལས་འཕྲོས་པའི་ཕྱིར། འདིའི་སྐབས་སུ་ཚིག་
དོན་ནི། ཕྱིའི་རྐྱེན་སངས་རྒྱས་ཀྱིས་མཚོན་དགེ་བའི་བཤེས་གཉེན་བསྟེན་པ་དང་།
ནང་རྐྱེན་སྦྱིན་སོགས་དང་། ཞི་ལྷག་ཟུང་འབྲེལ་གྱི་ཐབས་ལ་མཁས་པ་གང་ཡིན་པ་དེ་
ཆོས་ཅན། ཁྱོད་རྣམ་དག་སྒོམ་ལམ་འདི་ལ་མོས་པའི་རྒྱུ་དག་ཡིན་ཏེ། དེ་སྐྱེ་བའི་
མཐུན་རྐྱེན་ཁྱད་པར་ཅན་ཡིན་པའི་ཕྱིར། བདུད་ཀྱིས་ཐིབས་ཀྱིས་ནོན་པ་སྟེ་གནོད་པ་
བྱས་པ་དང༌། ཟབ་མོའི་ཆོས་སྟོང་པ་ཉིད་ལ་མ་མོས་པ་དང༌། ཕུང་པོ་སོགས་ལ་
བདེན་པར་མངོན་པར་ཞེན་པ་དང་། སྡིག་པའི་གྲོགས་པོས་ཡོངས་སུ་ཟིན་པ་རྣམས་
ཆོས་ཅན། ཁྱོད་རྣམ་དག་སྒོམ་ལམ་སོགས་ཀྱིས་ཕོངས་པའི་རྒྱུ་དག་ཡིན་ཏེ། དེའི་

༡༣s
 སྤྱི་མཐའ་ཟུང་འབྲེལ་སྐབས་གཉིས་པ།
འགལ་རྐྱེན་གྱི་གེགས་ཡིན་པའི་ཕྱིར།། ༈ གཉིས་པ་ཡུལ་གྱི་ཁྱད་པར་ནི། འབྲས་
བུ་དག་པ་གཟུགས་ལ་སོགས། །ཞེས་པ་ནས། དག་པར་བརྗོད། །ཅེས་པའི་བར་
གསུངས་ཏེ། དོན་ནི་འགྲེལ་པ་ལས། འཕགས་པའི་གང་ཟག་དགེ་སྦྱོང་གི་ཚུལ་གྱི་
འབྲས་བུ་གང་ཡིན་པ་དེ། ཞེས་པ་ནས། དེ་ལྟར་རྣམ་པར་དག་པར་བརྗོད་དོ།།
ཞེས་པའི་བར་གསུངས། དེ་ཡང་གང་ལས་འཕྲོས་པ་ཡོད་དེ། རབ་འབྱོར་གཟུགས་
རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པའོ། །ཞེས་པ་ནས། དེ་
ལྟར་ན་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་དང་། འབྲས་བུ་རྣམ་པར་
དག་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་གང་ཡིན་པ་འདི་ལ་
གཉིས་སུ་མེད་ཅིང་གཉིས་སུ་བྱར་མེད། སོ་སོ་མ་ཡིན་ཐ་མི་དད་དོ། །ཞེས་པའི་བར་
ལས་འཕྲོས་པའི་ཕྱིར། འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་
པའོ༑ །དང་པོ་ནི། ཤེས་བྱ་ཆོས་ཅན། དགེ་སྦྱོང་ཚུལ་གྱི་འབྲས་བུ་བཏགས་པའི་
ཐེག་ཆེན་སྒོམ་ལམ་རྣམ་གྲོལ་ལམ་དེ་རང་འདྲེན་བྱེད་བར་ཆད་མེད་ལམ་གྱི་ངོས་སྐལ་
གྱི་དྲི་མས་རྣམ་པར་དག་པ་ན། དེའི་དམིགས་ཡུལ་གཟུགས་ལ་སོགས་པ་ཡང་དེའི་
ངོས་སྐལ་གྱི་དྲི་མས་རྣམ་པར་དག་པ་ཉིད་ཡིན་ཏེ། རྒྱ་མཚན་གང་གི་ཕྱིར་ན་དག་པ་
དེ་གཉིས་དག་བྱ་གཅིག་གིས་དབེན་པའི་སྒོ་ནས་ངོ་བོ་ཐ་དད་མ་ཡིན་ཞིང་ལྡོག་པ་
རིགས་ཐ་དད་པར་གཅད་དུ་མེད་པའི་ཕྱིར། དེས་ན་དག་པ་རིགས་གཅིག་པར་བརྗོད་
དོ༑༑། ༈ །གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག། ས་
གཉིས་པའི་སྒོམ་ལམ་བར་ཆད་མེད་ལམ་རང་གི་ངོས་སྐལ་གྱི་དྲི་མས་རྣམ་པར་དག་
པའི་རྣམ་གྲོལ་ལམ་ཐོབ་པའི་ཚེ། དེའི་ཡུལ་གཟུགས་སོགས་ཀྱང་དེའི་ངོས་སྐལ་གྱི་
དྲི་མས་རྣམ་པར་དག་པ་ཡིན་ནོ། །ཟེར་ན། འོ་ན། ས་གཉིས་པའི་བར་ཆད་མེད་

༡༣༧
རྣམ་དག་སྒོམ་ལམ། །
ལམ་དང་རྣམ་གྲོལ་ལམ་གྱི་ཡུལ་གཟུགས་སོགས་ཡོད་པར་ཐལ། དམ་བཅའ་འཐད་
པའི་ཕྱིར། འདོད་ན། དེའི་ཡུལ་དུ་གྱུར་པའི་གཟུགས་ཡོད་པར་ཐལ། འདོད་པའི་
ཕྱིར༔ འདོད་ན། དེའི་དངོས་ཡུལ་དུ་གྱུར ་པའི་གཟུགས་ཡོད་པར་ཐལ། འདོད་
པའི་ཕྱིར། འདོད་ན། ས་གཉིས་པའི་སྒོམ་ལམ་བར་ཆད་མེད་ལམ་དང་དེའི་རྣམ་
གྲོལ་ལམ་གཉིས་ཀུན་རྫོབ་དངོས་ཡུལ་དུ་བྱེད་པའི་ཤེས་པ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། སྟོང་ཉིད་མངོན་སུམ་དུ་རྟོགས་པའི་སློབ་པའི་ཡེ་ཤེས་
ཡིན་པའི་ཕྱིར། ཁ་ཅིག །འབྲས་བུ་དག་པ་གཟུགས་ལ་སོགས། །ཞེས་པའི་དངོས་
བསྟན་གྱིས་འབྲས་བུ་དེ་དགེ་སྦྱོང་ཚུལ་གྱི་འབྲས་བུ་ལ་བྱེད་ཟེར་ན། འོ་ན། དེ་
མཚོན་བྱེད་དཔེའི་དགེ་སྦྱོང་ཚུལ་གྱི་འབྲས་བུ་ལ་བྱེད་རིག་པར་ཐལ། དེ་དགེ་སྦྱོང་
ཚུལ་གྱི་འབྲས་བུ་ལ་བྱེད་རིགས་པའི་ཕྱིར། ཁྱབ་སྟེ། བྱང་སེམས་ལ་ཞུགས་གནས་
བརྒྱད་ཀྱི་རྣམ་གཞག་དངོས་གནས་པ་མི་འཐད་པའི་ཕྱིར། འདོད་ན། རྒྱལ་སྲས་
རྣམས་ཀྱི་དག་པ་སྟེ། །ཞེས་པའི་སྐབས་ནས་དངོས་སུ་བསྟན་པའི་དག་པ་དེ་ཡང་དེ་
ལ་བྱེད་རིགས་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ནི་མཚོན་བྱ་དོན་
གྱི་དགེ་སྦྱོང་ཚུལ་གྱི་འབྲས་བུ་དངོས་ལ་བྱེད་པའི་ཕྱིར། དེར་ཐལ། རྒྱལ་སྲས་
རྣམས་ཀྱི་ཞེས་སྨོས་པ་ལ་དགོས་པ་ཡོད་པའི་ཕྱིར། ཁ་ཅིག ། ས་གཉིས་པའི་རྣམ་
གྲོལ་ལམ་དེས་རང་འདྲེན་བྱེད་བར་ཆད་མེད་ལམ་གྱི་ངོས་སྐལ་གྱི་སྤང་བྱའི་དྲི་མ་
སྤངས་པའི་ཚེ། དེའི་དམིགས་ཡུལ་གཟུགས་སོགས་ཀྱིས་ཀྱང་དེའི་ངོས་སྐལ་གྱི་དྲི་
མ་སྤངས་པ་ཡིན་ཟེར་ན། གཟུགས་སོགས་ཀྱི་ཆོས་ཐམས་ཅད་ཀྱིས་ཀྱང་དྲི་མ་སྤངས་
པའི་དུས་སྲིད་པར་ཐལ། རྣམ་མཁྱེན་གྱིས་རང་འདྲེན་བྱེད་རྒྱུན་མཐའི་བར་ཆད་མེད་
ལམ་གྱི་ངོས་སྐལ་དུ་གྱུར་པའི་དྲི་མ་སྤངས་པ་དེའི་ཚེ། རྣམ་མཁྱེན་གྱི་དམིགས་ཡུལ་

༡༣༨
སྤྱི་མཐའ་ཟུང་འབྲེལ་སྐབས་གཉིས་པ།
གཟུགས་ཀྱི་རྒྱུན་མཐའི་བར་ཆད་མེད་ལམ་གྱི་ངོས་སྐལ་གྱི་དྲི་མ་མཐའ་དག་སྤངས་
ཟིན་པའི་ཕྱིར། དེར་ཐལ། ས་གཉིས་པའི་རྣམ་གྲོལ་ལམ་དེས་རང་འདྲེན་བྱེད་ཀྱི་
བར་ཆད་མེད་ལམ་གྱི་ངོས་སྐལ་དུ་གྱུར་པའི་དྲི་མ་སྤངས་པའི་ཚེ། དེའི་དམིགས་
ཡུལ་གཟུགས་སོགས་ཀྱིས་རྣམ་གྲོལ་ལམ་དེ་འདྲེན་བྱེད་བར་ཆད་མེད་ལམ་གྱི་ངོས་
སྐལ་དུ་གྱུར་པའི་དྲི་མ་སྤངས་པའི་ཕྱིར། རྟགས་ཁས། འདོད་ན། ཡན་ལག་བཅུ་
གཉིས་པོ་ཐམས་ཅད་ཀྱིས་དྲི་མ་སྤངས་པའི་སྐབས་གཅིག་སྲིད་པར་ཐལ། འདོད་པ་
དེའི་ཕྱིར། འདོད་ན། 
མ་རིག་པས་ཀྱང་དྲི་མ་སྤངས་པའི་སྐབས་ཞིག་སྲིད་པར་ཐལ་
ལོ༑ །འདོད་མི་ནུས་སོ།། ༈གཉིས་པ་རང་ལུགས་ལ། དོན་གྱི་སྦྱོར་བ་ནི་ཚིག་དོན་
གྱི་སྐབས་སུ་སོང་ཡང་། ཅུང་ཟད་ཞིབ་པར་བྱེད་ན། དཔེར་མཚོན་ཏེ། ས་གཉིས་
པའི་རྣམ་གྲོལ་ལམ་ཆོས་ཅན། ཁྱོད་རང་འདྲེན་བྱེད་བར་ཆད་མེད་ལམ་གྱི་ངོས་སྐལ་
གྱི་དྲི་མས་རྣམ་པར་དག་པའི་ཚེ། ཁྱོད་ཀྱི་དམིགས་ཡུལ་གཟུགས་སོགས་ཀྱང་།
ཁྱོད་འདྲེན་བྱེད་ཀྱི་བར་ཆད་མེད་ལམ་གྱི་ངོས་སྐལ་གྱི་དྲི་མས་རྣམ་པར་དག་པ་ཡིན་ཏེ
དེའི་ཚེ་ཁྱོད་རང་འདྲེན་བྱེད་ཀྱི་བར་ཆད་མེད་ལམ་གྱི་ངོས་སྐལ་གྱི་དྲི་མས་རྣམ་པར་
དག་པའི་དག་པ་དེ་དང༌། ཁྱོད་ཀྱི་དམིགས་ཡུལ་གཟུགས་སོགས་ཁྱོད་འདྲེན་བྱེད་ཀྱི་
བར་ཆད་མེད་ལམ་གྱི་ངོས་སྐལ་དུ་གྱུར་པའི་དྲི་མས་རྣམ་པར་དག་པའི་དག་པ་དེ་
གཉིས་དག་བྱ་གཅིག་གིས་དབེན་པའི་དག་པ་རིགས་གཅིག་ཡིན་པའི་ཕྱིར། ཞེས་
བྱའོ༑ །དེའི་དོན་ནི། དཔེར་ན། ཐེག་ཆེན་མཐོང་ལམ་རྣམ་གྲོལ་ལམ་དེས་ཐེག་
ཆེན་མཐོང་ལམ་བར་ཆད་མེད་ལམ་གྱི་ངོས་སྐལ་གྱི་དྲི་མ་མཐོང་སྤང་སྤངས་པ་ན།།
དེ་ཕྱིན་ཆད་དེས་སྤངས་བའི་དྲི་མ་དེ་རྣམས་རྗེས་ཐོབ་ཀྱི་གནས་སྐབས་སུ་གཟུགས་
སོགས་ལ་དམིགས་ནས་མི་སྐྱེ་བ་བཞིན་དུ། ས་གཉིས་པའི་རྣམ་གྲོལ་ལམ་དེས་རྗེས་

༡༣e
རྣམ་དག་སྒོམ་ལམ། །
ཐོབ་ཀྱི་གནས་སྐབས་སུ་གཟུགས་སོགས་ཀྱི་ཆོས་ལ་ཅི་ཙམ་དམིགས་ཀྱང་། རང་
འདྲེན་བྱེད་ས་གཉིས་པའི་བར་ཆད་མེད་ལམ་གྱི་ངོས་སྐལ་གྱི་བདེན་འཛིན་སླར་སྐྱེ་མི་
རུང་དུ་སོང་བའི་དོན་ཡིན་ནོ།། ༈ གསུམ་པ་རྩོད་པ་སྤོང་བ་ལ། ཁ་ཅིག །རྣམ་
མཁྱེན་སྐད་ཅིག་དང་པོ་དེ་རྒྱུན་མཐའི་བར་ཆད་མེད་ལམ་གྱི་ངོས་སྐལ་གྱི་དྲི་མས་རྣམ་
པར་དག་པའི་ཚེ། དེའི་དམིགས་ཡུལ་གཟུགས་སོགས་ཀྱང་རྒྱུན་མཐའི་བར་ཆད་
མེད་ལམ་གྱི་ངོས་སྐལ་གྱི་དྲི་མས་རྣམ་པར་དག་པར་ཐལ། ཁྱོད་ཀྱི་དམ་བཅའ་འཐད་
པའི་ཕྱིར། འདོད་ན། རྣམ་མཁྱེན་སྐད་ཅིག་དང་པོའི་དམིགས་ཡུལ་གཟུགས་
སོགས་ཐམས་ཅད་རྒྱུན་མཐའི་བར་ཆད་མེད་ལམ་གྱི་ངོས་སྐལ་གྱི་དྲི་མས་རྣམ་པར་
དག་པར་ཐལ། རྣམ་མཁྱེན་སྐད་ཅིག་དང་པོ་དེ་རྒྱུན་མཐའི་བར་ཆད་མེད་ལམ་གྱི་ངོས་
སྐལ་གྱི་དྲི་མས་རྣམ་པར་དག་པ་དེའི་ཚེ། དེའི་དམིགས་ཡུལ་གཟུགས་སོགས་རྒྱུན་
མཐའི་བར་ཆད་མེད་ལམ་གྱི་ངོས་སྐལ་གྱི་དྲི་མས་རྣམ་པར་དག་པའི་ཕྱིར། ཟེར་ན།
མ་ཁྱབ། འདོད་མི་ནུས་སོ། ། ཟེར་ན། འོ་ན། མྱུ་གུ་སྐྱེས་པའི་ཚེ། མྱུ་གུའི་ས་
བོན་རྫོགས་པར་འགགས་ན། མྱུ་གུའི་ས་བོན་རྫོགས་པར་འགགས་དགོས་པར་ཐལ།
ཁྱོད་ཀྱི་སྒྲུབ་བྱེད་འཐད་པའི་ཕྱིར། འདོད་ན། མྱུ་གུའི་ས་བོན་རྫོགས་པར་འགགས་
པར་ཐལ། མྱུ་གུ་རྫོགས་པར་སྐྱེས་པའི་ཚེ། དེའི་ས་བོན་རྫོགས་པར་འགགས་པའི་
ཕྱིར༑ ཁྱབ་པ་ཁས། དེར་ཐལ། མྱུ་གུ་རྫོགས་པར་སྐྱེས་ཟིན་པ་དང༌། དེའི་ས་
བོན་རྫོགས་པར་འགགས་ཟིན་པ་དུས་མཉམ་ཡིན་པའི་ཕྱིར། འདོད་མི་ནུས་སོ།།
ཐེག་ཆེན་སྒོམ་ལམ་རྣམ་གྲོལ་ལམ་དང་བར་ཆད་མེད་ལམ་གཉིས་འགལ་
ཁ་ཅིག །
བར་ཐལ། ཐེག་ཆེན་མཐོང་ལམ་རྣམ་གྲོལ་ལམ་དང་བར་ཆད་མེད་ལམ་གཉིས་
འགལ་བའི་ཕྱིར། ཟེར་ན། མ་ཁྱབ། འདོད་ན། ས་གཉིས་པ་ཐོབ་མ་ཐག་པའི་ཡེ་

༡༠
 སྤྱི་མཐའ་ཟུང་འབྲེལ་སྐབས་གཉིས་པ།
ཤེས་ཆོས་ཅན། ཐེག་ཆེན་སྒོམ་ལམ་རྣམ་གྲོལ་ལམ་མ་ཡིན་པར་ཐལ། ཐེག་ཆེན་
སྒོམ་ལམ་བར་ཆད་མེད་ལམ་ཡིན་པའི་ཕྱིར། དེར་ཐལ། ས་གཉིས་པ་ཐོབ་མ་ཐག་
པའི་ཡེ་ཤེས་ཡིན་པའི་ཕྱིར། ཁྱབ་སྟེ། ས་དང་པོ་ཐོབ་མ་ཐག་པའི་ཡེ་ཤེས་ཡིན་ན།
མཐོང་ལམ་བར་ཆད་མེད་ལམ་ཡིན་དགོས་པའི་ཕྱིར། འདོད་ན། དེ་ཆོས་ཅན།
ཐེག་ཆེན་སྒོམ་ལམ་རྣམ་གྲོལ་ལམ་ཡིན་པར་ཐལ། ས་དང་པོའི་སྐད་ཅིག་ཐ་མའི་བར་
ཆད་མེད་ལམ་གྱིས་དངོས་སུ་དྲངས་པའི་རྣམ་གྲོལ་ལམ་ཡིན་པའི་ཕྱིར། དེར་ཐལ།
ས་དང་པོའི་སྐད་ཅིག་ཐ་མའི་ཡེ་ཤེས་དེ་བར་ཆད་མེད་ལམ་ཡིན་པའི་ཕྱིར། དེར་ཐལ།
ས་བཅུ་པའི་སྐད་ཅིག་ཐ་མའི་ཡེ་ཤེས་དེ་བར་ཆད་མེད་ལམ་ཡིན་པའི་ཕྱིར། དེར་ཐལ།
དེ་རྒྱུན་མཐའི་བར་ཆད་མེད་ལམ་ཡིན་པའི་ཕྱིར།། ༈ གསུམ་པ་འབྲས་བུ་ནི།
ཉོན་མོངས་ཤེས་བྱ་ལམ་གསུམ་གྱི། །ཞེས་པ་ནས། སངས་རྒྱས་རྣམས་ཀུན་ཤིན་ཏུ་
བ༑ །ཞེས་པའི་བར་གསུངས་ཏེ། དོན་ནི་འགྲེལ་པ་ལས། འདོད་ཆགས་ལ་
སོགས་པའི་ཉོན་མོངས་དང༌། ཞེས་པ་ནས། བླ་ན་མེད་པའི་སངས་རྒྱས་ཀྱི་ཡིན་
པར་འདོད་དོ་ཞེས་པའི་བར་གསུངས་སོ། །དེ་ཡང་གང་ལས་འཕྲོས་པ་ཡོད་དེ།
འདོད་ཆགས་དང་ཞེ་སྡང་དང་གཏི་མུག་རྣམ་པར་དག་པ་དང༌། ཞེས་པ་ནས། རྣམ་
པ་ཐམས་ཅད་མཁྱེན་པ་ཉིད་ཡོངས་སུ་དག་པ་གང་ཡིན་པ་འདི་ལ་གཉིས་སུ་བྱར་མེད་
དེ་ཐ་མི་དད་ཅིང་མཆད་པའོ། །ཞེས་པའི་བར་ལས་འཕྲོས་པའི་ཕྱིར། འདིའི་སྐབས་
སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ནི། ཉན་ཐོས་དགྲ་
བཅོམ་པའི་རྒྱུད་ཀྱི་འགོག་བདེན་ཆོས་ཅན། སློབ་མ་ཉན་ཐོས་ཀྱི་རྣམ་དག་ཡིན་ཏེ།
ཉོན་མོངས་སྤངས་པའི་ཉན་ཐོས་ཀྱི་བྲལ་བ་ཡིན་པའི་ཕྱིར། རང་རྒྱལ་དགྲ་བཅོམ་པའི་
རྒྱུད་ཀྱི་འགོག་བདེན་ཆོས་ཅན། བསེ་རུ་རང་སངས་རྒྱས་ཀྱི་རྣམ་དག་ཡིན་ཏེ།

༡༤༡
1:|: རྣམ་དག་སྒོམ་ལམ། །
གཟུགས་ཕྱི་རོལ་དོན་འཛིན་གྱི་ཤེས་བྱའི་སྒྲིབ་པའི་རྟོག་པ་སྤངས་པའི་རང་རྒྱལ་གྱི་
བྲལ་བ་ཡིན་པའི་ཕྱིར། བྱང་འཕགས་ཀྱི་འགོག་བདེན་ཆོས་ཅན། རྒྱལ་སྲས་རྣམས་
ཀྱི་རྣམ་པར་དག་པ་ཡིན་ཏེ། ལམ་གསུམ་གྱི་སྒྲིབ་པ་ཅི་རིགས་ཉམས་པ་སྟེ་སྤངས་
པའི་བྱང་སེམས་ཀྱི་བྲལ་བ་ཡིན་པའི་ཕྱིར། སངས་རྒྱས་ཀྱི་འགོག་བདེན་ཆོས་ཅན།
རྣམ་ཀུན་ཤིན་ཏུ་བའི་དག་པ་ཡིན་ཏེ། སྒྲིབ་གཉིས་སྤངས་པའི་བྲལ་བ་ཡིན་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག རྣམ་དག་
སྒོམ་ལམ་རྣམ་དག་ཡིན་ཟེར་ན། དེ་ཆོས་ཅན། རྣམ་དག་མ་ཡིན་པར་ཐལ།
འགོག་བདེན་མ་ཡིན་པའི་ཕྱིར། དེར་ཐལ། ལམ་ཡིན་པའི་ཕྱིར། ཁ་ཅིག །ཉན་
ཐོས་ཀྱི་རྣམ་དག་ཡིན་ན། ཉན་ཐོས་ཀྱི་མྱང་འདས་ཡིན་པས་ཁྱབ་ཟེར་ན། ཉན་ཐོས་
མཐོང་ལམ་རྣམ་གྲོལ་ལམ་པའི་རྒྱུད་ཀྱི་འགོག་བདེན་ཆོས་ཅན། དེར་ཐལ། དེའི་
ཕྱིར༑ དེར་ཐལ། ཉན་ཐོས་ཀྱི་འགོག་བདེན་ཡིན་པའི་ཕྱིར། འདོད་ན། ཉན་ཐོས་
དགྲ་བཅོམ་པའི་རྒྱུད་ཀྱི་འགོག་བདེན་ཡིན་པར་ཐལ་ལོ། །ཁ་ཅིག རང་རྒྱལ་གྱི་རྣམ་
དག་ཡིན་ན། གཟུགས་ཕྱི་རོལ་གྱི་དོན་འཛིན་གྱི་རྟོག་པ་སྤ ངས་པས་ཁྱབ་ཟེར་ན།
རང་རྒྱལ་མཐོང་ལམ་རྣམ་གྲོལ་ལམ་པ་བའི་རྣམ་དག་ཆོས་ཅན། དེར་ཐལ། དེའི་
ཉོན་མོངས་སྤངས་པའི་འགོག་
ཕྱིར༑ འདོད་ན། མྱང་འདས་ཡིན་པར་ཐལ། 
བདེན་ཡིན་པའི་ཕྱིར། དེར་ཐལ། གཟུགས་ཕྱི་རོལ་དོན་འཛིན་གྱི་རྟོག་པ་སྤངས་
པའི་འགོག་བདེན་ཡིན་པའི་ཕྱིར། དེར་ཐལ། དེ་སྤངས་པའི་རྣམ་དག་ཡིན་པའི་
ཕྱིར༑ འདོད་མི་ནུས་སོ། ། ཁ་ཅིག །བྱང་སེམས་ཀྱི་རྣམ་དག་ཡིན་ན། ལམ་
གསུམ་གྱི་སྤང་བྱའི་སྒྲིབ་པ་སྤངས་པས་ཁྱབ་ཟེར་ན། ཐེག་ཆེན་མཐོང་ལམ་རྣམ་གྲོལ་
ལམ་པ་བའི་རྒྱུད་ཀྱི་འགོག་བདེན་ཆོས་ཅན། དེར་ཐལ། དེའི་ཕྱིར། དེར་ཐལ།

༡༢
 སྤྱི་མཐའ་ཟུང་འབྲེལ་སྐབས་གཉིས་པ།
བྱང་སེམས་ཀྱི་འགོག་བདེན་ཡིན་པའི་ཕྱིར། འདོད་ན། སྒྲིབ་པ་སྤངས་པར་ཐལ།
འདོད་པ་གང་ཞིག སྒྲིབ་པ་དེ་ལམ་གསུམ་གྱི་སྤང་བྱའི་གཙོ་བོ་ཡིན་པའི་ཕྱིར། ཕྱི་
མ་དེར་ཐལ། སངས་རྒྱས་དེ་ལམ་གསུམ་གྱི་ཐོབ་བྱའི་གཙོ་བོ་ཡིན་པའི་ཕྱིར།
འདོད་ན། རྣམ་དག་ཤིན་ཏུ་བ་ཡིན་པར་ཐལ། སྒྲིབ་པ་སྤངས་པའི་རྣམ་དག་ཡིན་
པའི་ཕྱིར། རྟགས་ཁས། འདོད་མི་ནུས་ཏེ། སློབ་པའི་རྒྱུད་ཀྱི་ཆོས་ཡིན་པའི་ཕྱིར།
ཁ་ཅིག་ན་རེ། རང་བཞིན་གྱི་རྣམ་དག་ཡིན་ན། རྣམ་དག་ཡིན་པས་ཁྱབ་ཟེར་ན།
བདེན་འཛིན་གྱི་ཆོས་ཉིད་ཆོས་ཅན། དེར་ཐལ། དེའི་ཕྱིར། དེར་ཐལ། དོན་དམ་
བདེན་པ་ཡིན་པའི་ཕྱིར། འདོད་ན་སླའོ། ། ཁ་ཅིག་ན་རེ། རང་བཞིན་གྱི་རྣམ་དག་
ཡིན་ན། རྣམ་དག་མ་ཡིན་པས་ཁྱབ་ཟེར་ན། ཐེག་ཆེན་མཐོང་ལམ་རྣམ་གྲོལ་ལམ་
གྱི་ཆོས་ཉིད་ཆོས་ཅན། དེར་ཐལ། དེའི་ཕྱིར། འདོད་ན། དེ་རྣམ་དག་ཡིན་པར་
ཐལ༑ དེ་འགོག་བདེན་ཡིན་པའི་ཕྱིར། ཁ་ཅིག ཉན་ཐོས་ཀྱི་རྒྱུད་ཀྱི་སྤངས་པ།
ཉན་ཐོས་ཀྱི་རྣམ་དག་གི་མཚན་ཉིད། དེ་བཞིན་དུ་གཞན་གཉིས་ལ་ཡང་སྦྱོར་ཟེར་ན།
འོ་ན། རང་རྒྱལ་གྱི་རྒྱུད་ཀྱི་རྣམ་དག་ཡིན་ན། རང་རྒྱལ་གྱི་རྣམ་དག་ཡིན་དགོས་པ་
དང་༑ - བྱང་སེམས་ཀྱི་རྒྱུད་ཀྱི་རྣམ་དག་ཡིན་ན། བྱང་སེམས་ཀྱི་རྣམ་དག་ཡིན་
དགོས་པར་ཐལ། དམ་བཅའ་འཐད་པའི་ཕྱིར། འདོད་ན། དེ་མི་འཐད་པར་ཐལ།
ཉན་ཐོས་མཐོང་ལམ་རྣམ་གྲོལ་ལམ་ལས་ལངས་རྗེས་སུ་རང་རྒྱལ་ལམ་དང་ཐེག་ཆེན་
ལམ་དུ་འཇུག་པ་ཡོད་པའི་ཕྱིར། དེར་ཐལ། ཉན་ཐོས་མ་ངེས་རྣམ་གཉིས་ཏེ།
ཐེག་དོན་མཐོང་དང་མ་མཐོང་དང༌། །ཞེས་གསུངས་པའི་ཕྱིར། གཞན་ཡང་།
ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་འགོག་བདེན་ཆོས་ཅན། བྱང་
སེམས་ཀྱི་འགོག་བདེན་ཡིན་པར་ཐལ། བྱང་སེམས་ཀྱི་རྣམ་དག་ཡིན་པའི་ཕྱིར།

༡༦༣
རྣམ་དག་སྒོམ་ལམ། །
དེར་ཐལ། བྱང་སེམས་ཀྱི་རྒྱུད་ཀྱི་རྣམ་དག་ཡིན་པའི་ཕྱིར། ཁྱབ་པ་ཁས། འདོད་
ན༑ རང་ཐོབ་བྱེད་ཀྱི་ཐབས་སུ་གྱུར་པའི་ཐེག་ཆེན་གྱི་བར་ཆད་མེད་ལམ་གྱི་སྟོབས་
ཀྱིས་ཐོབ་པར་ཐལ། འདོད་པའི་ཕྱིར། འདོད་ན། ཐེག་ཆེན་གྱི་མཐོང་ལམ་རྣམ་
གྲོལ་ལམ་ཐོབ་ཟིན་པར་ཐལ་ལོ།། ༈ གཉིས་པ་རང་ལུགས་ལ། བར་ཆད་མེད་
ལམ་གྱི་སྟོབས་ཀྱིས་ཐོབ་པའི་སྤངས་པ། རྣམ་དག་གི་མཚན་ཉིད། དེ་ལ་ཉན་ཐོས་
ཀྱི་རྣམ་དག་ནས། རྣམ་དག་ཤིན་ཏུ་བའི་བར་བཞི་ཡོད། རང་ཐོབ་བྱེད་ཀྱི་ཐབས་སུ་
གྱུར་པའི་ཉན་ཐོས་ཀྱི་བར་ཆད་མེད་ལམ་གྱི་སྟོབས་ཀྱིས་ཐོབ་པའི་ཉན་ཐོས་ཀྱི་སྤངས་པ།
ཉན་ཐོས་ཀྱི་རྣམ་དག་གི་མཚན་ཉིད་དུ་འཇོག་པ་ནས། སྒྲིབ་གཉིས་བག་ཆགས་དང་
བཅས་པ་སྤངས་པའི་སྤངས་པ། རྣམ་དག་ཤིན་ཏུ་བའི་མཚན་ཉིད་དུ་འཇོག་གོ།།
༈ གསུམ་པ་རྩོད་པ་སྤོང་བ་ལ། ཁ་ཅིག །བྱང་སེམས་ཀྱི་རྒྱུད་ཀྱི་རྣམ་དག་ཡིན་
ན༑ བྱང་སེམས་ཀྱི་རྣམ་དག་ཡིན་དགོས་པར་ཐལ། རང་རྒྱལ་གྱི་རྒྱུད་ཀྱི་རྣམ་དག་
ཡིན་ན། རང་རྒྱལ་གྱི་རྣམ་དག་ཡིན་དགོས་པའི་ཕྱིར། དེར་ཐལ། ཉན་ཐོས་ཀྱི་
རྒྱུད་ཀྱི་རྣམ་དག་ཡིན་ན། ཉན་ཐོས་ཀྱི་རྣམ་དག་ཡིན་དགོས་པའི་ཕྱིར། ཟེར་ན།
མ་ཁྱབ། ཁ་ཅིག རྣམ་མཁྱེན་ཆོས་ཅན། སྒྲིབ་གཉིས་སྤངས་པའི་སྤངས་པ་ཡིན་
པར་ཐལ། རྣམ་དག་ཤིན་ཏུ་བ་ཡིན་པའི་ཕྱིར། དེར་ཐལ། ཤིན་ཏུ་རྣམ་དག་ཡིན་
པའི་ཕྱིར། ཟེར་ན། རེ་ཞིག་མ་ཁྱབ། རྟགས་དེར་ཐལ། ཤིན་ཏུ་རྣམ་པར་དག་པ་
ཡིན་པའི་ཕྱིར་ན། མ་ཁྱབ་བོ།། །

སྤྱི་མཐའ་ཟུང་འབྲེལ་སྐབས་གཉིས་པ།
ལྟ རྣམ་དག་ཤིན་ཏུ་བ།
བཞི་པ་ངོ་བོའི་ཁྱད་པར་ལ་གཉིས། རྣམ་དག་ཤིན་ཏུ་བ་ཡིན་མིན་གྱི་ཁྱད་པར་དང་།
སངས་རྒྱས་ཀྱི་རྣམ་དག་ཤིན་ཏུ་བར་བསྒྲུབ་པའོ། །དང་པོ་ནི། ས་དགུ་ལ་ནི་ཆེན་པོ་
ཡི༑ །ཞེས་པ་ནས། དག་པ་ཡིན། །ཞེས་པའི་བར་གསུངས་ཏེ། དོན་ནི་འགྲེལ་
པ་ལས། འདོད་པའི་ཁམས་དང་། བསམ་གཏན་དང་། གཟུགས་མེད་པའི་སྙོམས་
པར་འཇུག་པ་དག་པ་སྟེ། ཞེས་པ་ནས། རྣམ་པར་དག་པ་ཤིན་ཏུ་བ་དང་ཅིག་ཤོས་
ཞེས་བྱའོ། །ཞེས་པའི་བར་གསུངས་ལ། གཉིས་པ་ནི། དེ་ལ་ཀླན་ཀ་སྤངས་པ་
ཡིས༑ །ཞེས་པ་ནས། གཉེན་པོ་ཉིད་དུ་འདོད་པ་ཡིན། །ཞེས་པའི་བར་གསུངས་
ཏེ༑ དོན་ནི་འགྲེལ་པ་ལས། དེ་ལ་གཉེན་པོ་ནི་ཆེན་པོའི་ཆེན་པོ་ལ་སོགས་པ།
ཞེས་པ་ནས། སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་པའི་ཕྱིར ་རྣམ་པར་
བཞག་གོ །ཞེས་པའི་བར་གསུངས་སོ། །གཞུང་སྔ་ཕྱི་དེ་གཉིས་རྩ་བའི་གཞུང་གང་
ལས་འཕྲོས་པ་ཡོད་དེ། བཅོམ་ལྡན་འདས་རྣམ་པར་དག་པ་ནི་འདོད་པ་དང་གཟུགས་
དང་གཟུགས་མེད་པའི་ཁམས་སུ་སྐྱེ་བ་མ་ལགས་སོ། །ཞེས་པ་ནས། བཅོམ་ལྡན་
འདས་རྣམ་པར་དག་པ་ནི་འཚལ་བ་མ་མཆིས་པའོ། ། ཞེས་སོགས་ཀྱི་མདོ་ལས་
འཕྲོས་པའི་ཕྱིར། འདིའི་སྐབས་སུ་གཉིས། རྩ་བའི་ཚིག་དོན་དང་། མཐའ་དཔྱད་
པའོ༑ ༑དང་པོ་ལ་གཉིས་ལས། དང་པོ་ནི། ཤེས་བྱ་ཆོས་ཅན། སངས་རྒྱས་ཀྱི་
རྣམ་དག་དང་ཉན་རང་གི་རྣམ་དག་ལ་རྣམ་དག་ཤིན་ཏུ་བ་ཡིན་མིན་གྱི་ཁྱད་པར་འཐད་
དེ༑ སངས་རྒྱས་ཀྱི་རྣམ་དག་དེ་ནི་འདོད་པའི་ཁམས་དང་བསམ་གཏན་བཞི་དང་

༡༩
རྣམ་དག་ཤིན་ཏུ་བ། ་
གཟུགས་མེད་བཞི་སྟེ་ས་དགུ་ལ་གཏོགས་བའི་སྒོམ་སྤང་བདེན་འཛིན་ལྷན་སྐྱེས་ཆེན་པོ་
ཡི་ཆེན་པོ་ནས་ཆུང་ངུའི་ཆུང་ངུ་ལ་སོགས་པ་རྣམས་རིམ་གྱིས་འཇོམས་བྱེད་དྲི་མ་དེའི་
གཉེན་པོ་ཐེག་ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུ་དང་ཆུང་ངུའི་
འབྲིང་ལ་སོགས་པའི་ལམ་རིམ་གྱིས་སྐྱེས་སྟོབས་ཀྱིས་དྲི་མ་དེ་དག་དག་པར་བྱེད་པའི་
རྒྱ་བྱས་པའི་སྒོ་ནས་ཐོབ་པས་རྣམ་དག་ཤིན་ཏུ་བ་ཡིན་ལ། ཉན་རང་གི་རྣམ་དག་ནི་
རང་གི་སྒོམ་ལམ་གྱིས་དྲི་མ་དེ་དག་ཚུལ་དེ་ལྟར་དག་བར་བྱེད་པའི་རྒྱུ་བྱས་པའི་སྒོ་
ནས་ཐོབ་པ་མ་ཡིན་པའི་ཕྱིར། གཉིས་པ་ནི། ཐེག་ཆེན་གྱི་སྒོམ་ལམ་བར་ཆད་མེད་
ལམ་དེ་ནི་ཆོས་ཅན། ཁམས་གསུམ་གྱི་ས་དགུས་བསྡུས་པའི་སྒྲིབ་པའི་གཉེན་པོ་ཉིད་
དུ་འདོད་པ་ཡིན་ཏེ། སྤང་གཉེན་སྐྱེ་འགགས་ཀྱི་རིམ་པ་དེ་ལ་ཀླན་ཀ་སྤངས་པ་ཡི་སྒོ་
ནས་གཉེན་པོ་དེ་དག་སྤང་བྱ་དེ་རྣམས་ཀྱི་གཉེན་པོར་གྲུབ་པའི་ཕྱིར། དེ་ལྟར་གྲུབ་སྟེ།
འཇལ་བྱེད་ཀྱི་ཤེས་པ་དང་། གཞལ་བྱ་དག་བདེན་སྟོང་མཉམ་པ་ཉིད་དུ་མངོན་སུམ་དུ་
རྟོགས་པ་ཉིད་ཀྱི་ཡེ་ཤེས་དེས་སྤང་བྱ་དེ་དག་དངོས་སུ་འཇོམས་པར་བྱེད་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག ས་དང་པོའི་
ངོ་བོར་གྱུར་པའི་སྒོམ་ལམ་མེད་དོ། །ཟེར་ན། དེ་ཡོད་པར་ཐལ། འགྲེལ་ཆེན་
ལས༑ ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ནོ། །སྐད་ཅིག་མ་
གཉིས་པ་ནས་རྡོ་རྗེ་ལྟ་བུར་བརྗོད་པ་བར་ཆད་མེད་པའི་ལམ་གང་ལས་དེ་མ་ཐག་
སངས་རྒྱས་ཀྱི་ས་ཀུན་ཏུ་འོད་བྱེད་པའི་བར་འདི་དག་ཐམས་ཅད་ནི་སྒོམ་པའི་ལམ་ཡིན་
པར་ཤེས་པར་བྱའོ། །ཞེས་གསུངས་པའི་ཕྱིར། ཁ་ཅིག ས་དང་པོའི་ངོ་བོར་གྱུར་
པའི་སྒོམ་ལམ་བར་ཆད་མེད་ལམ་མེད་ཟེར་ན། དེ་ཡོད་པར་ཐལ། ས་དང་པོའི་
སྒོམ་ལམ་ཐོབ་མ་ཐག་པའི་ཡེ་ཤེས་ཡིན་ན། སྒོམ་ལམ་བར་ཆད་མེད་ལམ་ཡིན་

༡༦ སྤྱི ་མཐའ་ཟུང་འབྲེལ་སྐབས་གཉིས་པ།
དགོས་པའི་ཕྱིར། དེར་ཐལ། ཐེག་ཆེན་གྱི་སྒོམ་ལམ་ཐོབ་མ་ཐག་པའི་ཡེ་ཤེས་ཡིན་
ན༑ སྒོམ་ལམ་བར་ཆད་མེད་ལམ་ཡིན་དགོས་པའི་ཕྱིར། ཁྱབ་སྟེ། ཐེག་ཆེན་གྱི་
སྒོམ་ལམ་ཐོབ་མ་ཐག་པའི་ཡེ་ཤེས་ཡིན་ན། ས་དང་པོའི་སྒོམ་ལམ་ཐོབ་མ་ཐག་པའི་
ཡེ་ཤེས་ཡིན་དགོས་པའི་ཕྱིར། ཁོ་ན་རེ། ཐེག་ཆེན་གྱི་སྒོམ་ལམ་ཐོབ་མ་ཐག་པའི་
ཡེ་ཤེས་ཡིན་ན། སྒོམ་ལམ་གྱི་བར་ཆད་མེད་ལམ་ཡིན་མི་དགོས་ཟེར་ན། དེ་
དགོས་པར་ཐལ། ཐེག་ཆེན་གྱི་མཐོང་ལམ་ཐོབ་མ་ཐག་པའི་ཡེ་ཤེས་ཡིན་ན། མཐོང་
ལམ་བར་ཆད་མེད་ལམ་ཡིན་དགོས་པའི་ཕྱིར། གཞན་ཡང་། ས་དང་པོའི་ངོ་བོར་
གྱུར་པའི་སྒོམ་ལམ་བར་ཆད་མེད་ལམ་ཡོད་པར་ཐལ། ས་དང་པོའི་སྐད་ཅིག་ཐ་མའི་
ཡེ་ཤེས་ཡིན་ན། བར་ཆད་མེད་ལམ་ཡིན་དགོས་པའི་ཕྱིར། དེར་ཐལ། ས་བཅུ་
པའི་སྐད་ཅིག་ཐ་མའི་ཡེ་ཤེས་ཡིན་ན། བར་ཆད་མེད་ལམ་ཡིན་དགོས་པའི་ཕྱིར།
ཁ་ཅིག 
ས་དང་པོའི་ངོ་བོར་གྱུར་པའི་སྒོམ་ལམ་བར་ཆད་མེད་ལམ་ཡོད་ཀྱང་དེའི་ངོ༌
བོར་གྱུར་པའི་སྒོམ་ལམ་རྗེས་ཐོབ་ཡེ་ཤེས་མེད་ཟེར་ན། དེ་ཡོད་པར་ཐལ། དེའི་ངོ༌
བོར་གྱུར་པའི་མོས་པ་སྒོམ་ལམ་ཡོད་པ་རྣམ་བཤད་ལས་གསུངས་པ་གང་ཞིག་
དེ་ཡོད་ན་སྒོམ་ལམ་རྗེས་ཐོབ་ཡེ་ཤེས་ཡོད་པར་འགྲུབ་པའི་ཕྱིར
། དང་པོ་དེར་ཐལ།
རྣམ་བཤད་ལས། མོས་པ་སྒོམ་ལམ་དེ་མ་དག་ས་བདུན་ན་ཡོད་པར་གསལ་བར་
བཤད་པའི་ཕྱིར། ཕྱི་མ་དེར་ཐལ། མོས་པ་སྒོམ་ལམ་ཡིན་ན། སྒོམ་ལམ་བར་
ཆད་མེད་ལམ་མ་ཡིན་དགོས་པའི་ཕྱིར། དེར་ཐལ། དེ་ཡིན་ན། རྟོག་པ་ཡིན་
དགོས་པའི་ཕྱིར། དེར་ཐལ། དེ་ཡིན་ན། སྒྲ་དོན་འདྲེས་རུང་དུ་འཛིན་པའི་ཞེན་
རིག་ཡིན་དགོས་པའི་ཕྱིར། གཞན་ཡང་། ས་དང་པོའི་ངོ་བོར་གྱུར་པའི་སྒོམ་ལམ་
རྗེས་ཐོབ་ཡེ་ཤེས་ཡོད་པར་ཐལ། ས་དང་པོ་དེ་རྫོགས་པ་ལ་བསྐུལ་པ་ལ་སོགས་པ་

༡ཚ
རྣམ་དག་ཤིན་ཏུ་བ། །
ཡུན་རིང་དུ་འགྲོ་དགོས་པ་གང་ཞིག དེ་ལྟར་ན་དེའི་ངོ་བོར་གྱུར་པའི་སྒོམ་ལམ་
ཡོད་དགོས་ལ། དེ་ཡང་ཟག་མེད་སྒོམ་ལམ་ཡོད་ཅིང་ཟག་བཅས་སྒོམ་ལམ་མེད་
པའི་ཁྱད་པར་དབྱེ་བར་མི་ནུས་པའི་ཕྱིར། དང་པོ་དེར་ཐལ། ཐེག་ཆེན་སྒོ་འབྱེད་
ལས༑ ས་དང་པོ་བསྐལ་པ་ལ་སོགས་པའི་ཡུན་གྱིས་རྫོགས་དགོས་པས་དེའི་ངོ་བོར་
གྱུར་པའི་སྒོམ་ལམ་ཡོད་པར་རིགས་པར་བྱའོ། །ཞེས་གསུངས་པའི་ཕྱིར། ཁ་ཅིག་
བར་ཆད་མེད་ལམ་ཡིན་ན། ཁྱོད་ཀྱིས་དངོས་སུ་དྲངས་པའི་རྣམ་གྲོལ་ལམ་ཡོད་པས་
ཁྱབ་ཟེར་ན། རྒྱུན་མཐའི་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར།
འདོད་ན། མི་འཐད་པར་ཐལ། དེས་དངོས་སུ་དྲངས་པའི་ཡེ་ཤེས་ཡིན་ན། རྣམ་
གྲོལ་ལམ་མ་ཡིན་དགོས་པའི་ཕྱིར། དེར་ཐལ། དེས་དངོས་སུ་དྲངས་པའི་ཡེ་ཤེས་
ཡིན་ན། རྣམ་མཁྱེན་ཡིན་དགོས་པའི་ཕྱིར། ཁ་ཅིག རྣམ་གྲོལ་ལམ་ཡིན་ན།
ཁྱོད་དངོས་སུ་འདྲེན་བྱེད་ཀྱི་བར་ཆད་མེད་ལམ་ཡོད་པས་མ་ཁྱབ་ཟེར་ན། དེ་ཁྱབ་
པར་ཐལ། ཐེག་ཆེན་གྱི་རྣམ་གྲོལ་ལམ་ལ་ཡང་དེས་ཁྱབ། ཐེག་དམན་ལ་ཡང་དེས་
ཁྱབ་པའི་ཕྱིར། འོན་ཀྱང་ཐེག་ཆེན་མཐོང་ལམ་རྣམ་གྲོལ་ལམ་དང་སྒོམ་ལམ་རྣམ་
གྲོལ་ལམ་གཉིས་དངོས་སུ་འདྲེན་བྱེད་ཡིན་པ་འཇོག་དཀའ། །ཁ་ཅིག ཐེག་ཆེན་
སྒོམ་ལམ་བར་ཆད་མེད་ལམ་ཆུང་རིམ་ནས་སྐྱེས་སྟོབས་ཀྱིས། བདེན་འཛིན་ལྷན་
སྐྱེས་ཆུང་རིམ་ནས་སྤོང་བ་ཡིན་ཟེར་ན། དེ་མ་ཡིན་པར་ཐལ། ཐེག་ཆེན་སྒོམ་ལམ་
བར་ཆད་མེད་ལམ་ཆུང་རིམ་གྱིས་བདེན་འཛིན་ལྷན་སྐྱེས་ཆེ་རིམ་ནས་སྤོང་བའི་ཕྱིར།
དེར་ཐལ། དཔེར་ན། གོས་ལ་ཆགས་པའི་དྲི་མ་སེལ་བ་ན། དྲི་མ་ཆེ་རིམ་ནས་
སེལ་བ་བཞིན་ཡིན་པའི་ཕྱིར། །དེར་ཐལ། འབྲེལ་པ་ལས། གོས་ལ་ཆགས་པའི་
དྲི་མ་བསལ་བ་ལ་བཙོ་བླག་མཁན་ཆེ་ཐང་དུ་འབད་པའི་དཔེས། ཞེས་གསུངས་པའི་

༡༤
 སྤྱི་མཐའ་ཟུང་འབྲེལ་སྐབས་གཉིས་པ།
ཕྱིར༑ ཁ་ཅིག བདེན་འཛིན་ལྷན་སྐྱེས་ལས་དངོས་སུ་གྲོལ་བའི་རྣམ་གྲོལ་ལམ་ཡོད་
ཟེར་ན། དེ་མེད་པར་ཐལ། བདེན་འཛིན་ལྷན་སྐྱེས་ལས་དངོས་སུ་གྲོལ་བའི་སློབ་
ལམ་མེད་པའི་ཕྱིར། དེར་ཐལ། བདེན་འཛིན་ལྷན་སྐྱེས་སྤངས་པའི་སློབ་ལམ་མེད་
པའི་ཕྱིར། དེར་ཐལ། སྒྲིབ་པ་སྤངས་པའི་སློབ་ལམ་མེད་པའི་ཕྱིར། དེར་ཐལ།
དེ་སྤངས་པའི་སློབ་པ་མེད་པའི་ཕྱིར། དེར་ཐལ། དེ་སྤངས་པའི་སེམས་ཅན་མེད་
པའི་ཕྱིར། །ལྕགཉིས་པར་རང་ལུགས་ལ། ཐེག་ཆེན་སྒོམ་ལམ་བར་ཆད་མེད་ལམ་
ཆུང་འབྲིང་ཆེན་པོ་དགུ་རིམ་གྱིས་སྐྱེས་སྟོབས་ཀྱིས་བདེན་འཛིན་ལྷན་སྐྱེས་ཆེ་འབྲིང་
ཆུང་དགུ་རིམ་གྱིས་སྤོང་བར་བྱེད་དེ། ས་དགུ་ལ་ནི་ཆེན་པོ་ཡི། ། ཞེས་སོགས་ཀྱིས་
དེ་ལྟར་བསྟན་པའི་ཕྱིར། ས་དགུ་ཞེས་པ་ནི་མཁས་པ་དུ་མས་བསམ་གཏན་ས་དྲུག་གི་
སྟེང་དུ་གཟུགས་མེད་དང་པོ་གསུམ་བསྣན་ནས་སེམས་རྟེན་ས་དགུ་ལ་བཤད་པ་ཡོད་
ཀྱང་༑ འགྲེལ་པའི་སྒྲས་ཟིན་ལྟར་ན་འདོད་པ་དང་གཟུགས་དང་གཟུགས་མེད་གསུམ་
གྱི་ཕྱི་མ་གཉིས་ལ་བཞི་བཞིར་ཕྱེ་ནས་སྤང་བྱའི་སྟེང་དུ་བཤད་དོ། །དེས་ན་ཁམས་
གསུམ་ས་དགུས་བསྡུས་པའི་བདེན་འཛིན་ལྷན་སྐྱེས་ལ་ཆུང་འབྲིང་ཆེན་པོ་དགུར་ཕྱེ་
ནས༑ དེ་ས་གང་གིས་ཇི་ལྟར་སྤོང་བའི་ཚུལ་ཡོ ད་དེ། དེ་ཡང་ཆེན་པོ་ལ་སྐོར་
གསུམ༑ འབྲིང་ལ་སྐོར་གསུམ། ཆུང་ངུ་ལ་སྐོར་གསུམ་དུ་ཕྱེ་ནས། ས་དང་པོའི་
སྒོམ་ལམ་བར་ཆད་མེད་ལམ་ནས་ས་གཉིས་པའི་སྒོམ་ལམ་སྐད་ཅིག་ཐ་མའི་བར་ཆད་
མེད་ལམ་དང་། གསུམ་པ་དང༌། བཞི་པའི་ཐོག་མཐའི་བར་ཆད་མེད་ལམ་གྱིས་
རིམ་པ་བཞིན་དུ། དང་པོ་གསུམ་གྱི་སྤང་གཉེན་དང༌། ལྔ་པ་དྲུག་པ་བདུན་པའི་ཐོག་
མཐའི་བར་ཆད་མེད་ལམ་གྱིས་རིམ་པ་བཞིན་དུ་བར་པ་གསུམ་གྱི་སྤོང་གཉེན་དང་།
བརྒྱད་པ་དགུ་པ་བཅུ་པའི་ཐོག་མཐའི་བར་ཆད་མེད་ལམ་གྱིས་རིམ་པ་བཞིན་དུ་ཕྱི་མ་

༡ཚe
རྣམ་དག་ཤིན་ཏུ་བ། །
གསུམ་གྱི་སྤང་གཉེན་བྱེད་པའི་ཕྱིར། འོན་ཀྱང་དངོས་གཉེན་ནི་ས་གཉིས་པ་ནས་བཅུ་
པའི་བར་གྱི་མཐའི་བར་ཆད་མེད་ལམ་དགུ་པོ་སོ་སོར་འཇོག་གོ། དེ་ལ་ནང་གསེས་
ཀྱིས་ཕྱེ་ན་བཅོ་བརྒྱད་དང་བཅུ་དགུ་དང་ཉི་ཤུར་འབྱེད་དུ་ཡང་རུང་སྟེ། དགུ་གཉིས་
བཅོ་བརྒྱད་དུ་ཕྱེ་ནས་ས་ཕྱི་མ་དགུའི་ཐོག་མཐའི་བར་ཆད་མེད་ལམ་དང་སྤང་གཉེན་
ཡང་བཅོ་བརྒྱད་ཀྱི་དང་པོ་ལ་གཉིས་སུ་ཕྱེ་བའི་དང་པོ་ས་དང་པོའི་སྐད་
སྦྱོར་བ་དང་། 
ཅིག་ཐ་མའི་བར་ཆད་མེད་ལམ་དང་སྤང་གཉེན་སྦྱོར་བ་དང༌། ཡང་ན་བདེན་འཛིན་
ལྷན་སྐྱེས་ལ་བཅུར་ཕྱེ་ནས་ནང་གསེས་གཉིས་གཉིས་སུ་བྱས་ཏེ། ས་དང་པོའི་སྒོམ་
དེའི་སྐད་ཅིག་ཐ་མའི་བར་ཆད་མེད་ལམ་གཉིས་སོ་སོ་དང་
ལམ་ཐོབ་མ་ཐག་པ་དང་། 
སྤང་གཉེན་སྦྱོར་ཞིང་། དེ་བཞིན་དུས་ལྷག་མ་དགུ་ལ་ཡང་སྦྱོར་རུང་ཙམ་སྣང་བའི་
ཕྱིར༑ དེ་དག་ནི་ཚིག་འཁྲི་ཙམ་པ་མ་བལྟོས་པར་བཤད་དོ། །དེ་ལྟར་ནའང་དངོས་
བསྟན་ནི་དགུར་ཕྱེ་བ་ཉིད་གཙོ་ཆེ་བ་རྗེ་བླ་མའི་དགོངས་པ་ཡིན་པར་རྩ་ཤེའི་ཊི་ཀྐར་
གསལ་ལོ། །གཞན་ཡང༌། བདེན་འཛིན་ལྷན་སྐྱེས་ལ་བརྒྱད་ཅུ་གྱ་གཅིག་ཏུ་འབྱེད་
འདོད་པའི་སས་བསྡུས་པའི་བདེན་འཛིན་ལྷན་སྐྱེས་ཆུང་འབྲིང་ཆེན་པོ་
ཚུལ་ཡོད་དེ། 
དགུ་ དེ་བཞིན་དུ་བསམ་གཏན་བཞི་དང་། གཟུགས་མེད་བཞིའི་སས་བསྡུས་ཞེས་
སྦྱར་བས་དགུ་དགུ་བརྒྱད་ཅུ་གྱ་གཅིག་ཡོད་པའི་ཕྱིར། འོན་ཀྱང་རྩ་བར་བདེན་འཛིན་
ལྷན་སྐྱེས་ལ་དགུར་ཕྱེ་བ་ལྟ་བུ་ནི་གདུལ་བྱ་ཉེ་བའི་བསམ་པ་ལ་ལྟོས་པའི་དབང་དུ་བྱས་
པ་ཡིན་གྱི། དངོས་པོའི་གནས་ཚད་ལ་ནི་གྲངས་དེ་ཙམ་དུ་མ་ངེས་པར་གསེར་ཕྲེང་
ལས་བཤད་དོ། ༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། ས་དང་པོའི་ངོ་
བོར་གྱུར་པའི་སྒོམ་ལམ་བར་ཆད་མེད་ལམ་ཡོད་ཀྱང་དེའི་ངོ་བོར་གྱུར་པའི་སྒོམ་ལམ་
བར་ཆད་མེད་ལམ་ཡིན་ན། ས་དང་པོའི་སྐད་ཅིག་ཐ་མའི་བར་ཆད་མེད་ལམ་ཡིན་

༡༧༠ སྤྱི 
དགོས་པར་ཐལ། དེ་ལྟར་དགོས་པ་མཁས་པ་ཁ་ཅིག་གིས་བཞེད་པའི་ཕྱིར། ཟེར་ན།
མ་ཁྱབ། འདོད་ན་བཀག་ཟིན་ཏོ།། ཁ་ཅིག །ཐེག་ཆེན་སྒོམ་ལམ་བར་ཆད་མེད་
ལམ་ཆུང་འབྲིང་ཆེན་པོ་དགུ་རིམ་གྱིས་སྐྱེས་སྟོབས་ཀྱིས་བདེན་འཛིན་ལྷན་སྐྱེས་ཆེ་
འབྲིང་ཆུང་ངུ་དགུ་རིམ་གྱིས་སྤོང་བ་དེ་མི་འཐད་པར་ཐལ། བདེན་འཛིན་ལྷན་སྐྱེས་
ཆེན་པོའི་ཆེན་པོ་དངོས་སུ་སྤོང་བ་ལ་ཐེག་ཆེན་སྒོམ་ལམ་བར་ཆད་མེད་ལམ་ཆེན་པོའི་
ཆེན་པོ་རྒྱུད་ལ་སྐྱེ་དགོས་པའི་ཕྱིར། དེར་ཐལ། དཔེར་ན། དགྲ་སྟོབས་ལྡན་འདུལ་
བ་ལ་གཤེད་མ་སྟོབས་ལྡན་དགོས་པ་བཞིན་ཡིན་ཟེར་ན། དེ་ལྟ་བུའི་ཀླན་ཀའི་སྐྱོན་མི་
འཇུག་སྟེ་སྤང་གཉེན་སྐྱེ་འགགས་ཀྱི་རིམ་པ་ནི་ཚུལ་དེ་དང་མི་འདྲ་བར་གོས་ལ་ཆགས་
པའི་དྲི་མ་རགས་རིམ་ནས་སེལ་བ་བཞིན་ཡིན་པའི་ཕྱིར། དེར་ཐལ། དེ་ལ་ཀླན་ཀ་
སྤང་བ་ཡིས། །ཞེས་པའི་ཐད་ཀྱི་རྣམ་བཤད་ལས་དེ་ལྟར་གསུངས་པའི་ཕྱིར། ཁ་
ཅིག །ཉན་ཐོས་སྒོམ་ལམ་བར་ཆད་མེད་ལམ་ཆུང་འབྲིང་ཆེན་པོ་དགུ་རིམ་གྱིས་སྐྱེས་
སྟོབས་ཀྱིས་གང་ཟག་གི་བདག་འཛིན་ཆེ་འབྲིང་ཆུང་ངུ་དགུ་རིམ་གྱི་སྤོང་བར་ཐལ།
ཐེག་ཆེན་གྱི་སྒོམ་ལམ་བར་ཆད་མེད་ལམ་ལ་སྔར་གྱི་དེའི་ཕྱིར། འདོད་ན། མི་
འཐད་པར་ཐལ། ཉན་ཐོས་ཀྱི་སྒོམ་ལམ་ཆུང་འབྲིང་ཆེན་པོ་དགུ་མེད་པའི་ཕྱིར།
དེར་ཐལ། ཉན་ཐོས་ཀྱི་སྒོམ་ལམ་ཡིན་ན། ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་
ངེ་འཛིན་ཡིན་དགོས་པའི་ཕྱིར། དེ་དེར་ཐལ། ཉན་ཐོས་མཐོང་ལམ་ནས་སྒོམ་ལམ་
དུ་འཕོས་མ་ཐག་ཏུ་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་འཇུག་པའི་
ཕྱིར༑ ཁ་ཅིག་མ་ཁྱབ་ཟེར་ཡང་། རང་རེས་མ་གྲུབ་བོ། ། ཁ་ཅིག ། ས་བཅུ་པའི་
བར་ཆད་མེད་ལམ་དེ་བདེན་འཛིན་ལྷན་སྐྱེས་ཆུང་ངུའི་དངོས་གཉེན་བར་ཆད་མེད་ལམ་
ཡིན་པར་ཐལ། ས་བཅུ་པའི་བར་ཆད་མེད་ལམ་གྱི་ངོས་སྐལ་དུ་གྱུར་པའི་བདེན་

༡༩༡
རྣམ་དག་ཤིན་ཏུ་བ།
འཛིན་ལྷན་སྐྱེས་ཆུང་ངུའི་ཆུང་ངུ་ཡོད་པའི་ཕྱིར། ཟེར་ན། མ་ཁྱབ། འདོད་ན།
དེ་མི་འཐད་པར་ཐལ། བདེན་འཛིན་ལྷན་སྐྱེས་ཆུང་ངུ་ཆུང་ངུའི་དངོས་གཉེན་བར་ཆད་
མེད་ལམ་ཡིན་ན། རྒྱུན་མཐའི་བར་ཆད་མེད་ལམ་ཡིན་དགོས་པའི་ཕྱིར། དེར་ཐལ།
བདེན་འཛིན་ལྷན་སྐྱེས་ཀྱི་དངོས་གཉེན་བར་ཆད་མེད་ལམ་ཡིན་ན། རྒྱུན་མཐའི་བར་
ཆད་མེད་ལམ་ཡིན་དགོས་པའི་ཕྱིར། དེར་ཐལ། བདེན་འཛིན་ལྷན་སྐྱེས་ལས་
དངོས་སུ་གྲོལ་བའི་ཡེ་ཤེས་ཡིན་ན། རྣམ་མཁྱེན་སྐད་ཅིག་དང་པོ་ཡིན་དགོས་པའི་
ཕྱིར༑༑ ༑༑གསུམ་པ་སྐབས་བསྡུ་ནི་གོ་སླའོ།། །།

මුහුදු 
දහමෙන්
සහ
තරුණ 
ය
ය
යය 
ය 
යයය

མངོན་པར་རྟོགས་པའི་རྒྱན་གྱི་དགོངས་པ་གསལ་བར་
༄༅། །
བྱེད་པ་མཁས་པ་དགྱེས་པའི་མཆོད་སྤྲིན་ལས་སྐབས་
གསུམ་པའི་ཚིག་དོན་མཐའ་དཔྱོད་ །
ཟུང་འབྲེལ་དུ་བཤད་པ་
བཞུགས་སོ།།
འཕགས་པ་ཉན་ཐོས་དང་རང་སངས་རྒྱས་ཐམས་ཅད་ལ་ཕྱག་འཚལ་ལོ
༄༅། །
། སྤྱིར་བསྟན་པ་དང་།
གསུམ་པ་གཞི་ཤེས་ཀྱི་ཡན་ལག་རྒྱས་པར་བཤད་པ་ལ་གཉིས
གཞུང་གྱི་དོན་བཤད་པའོ། །དང་པོ་ནི། ཤེས་བྱ་ཆོས་ཅན། སྐབས་གཉིས་པར་
ལམ་ཤེས་བཤད་ཟིན་པའི་འོག་ཏུ་སྐབས་འདིར་གཞི་ཤེས་འཆད་པའི་རྒྱུ་མཚན་ཡོད་དེ
ལམ་ཤེས་རང་རྒྱུད་ལ་སྐྱེ་བ་ལ་གཞི་མི་རྟག་ལ་སོགས་བཅུ་དྲུག་ཡོངས་སུ་ཤེས་པའི་
། དེ་མེད་ན་མི་འབྱུང་
གཞི་ཤེས་ཀྱི་རྣམ་པ་ཉམས་སུ་ལེན་པ་སྔོན་དུ་འགྲོ་དགོས་ཤིང་
བའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ལྟར་ཡང་འགྲེལ་བ་ལས། གཞི་
ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་ཡོངས་སུ་ཤེས་པ་མེད་པས་
ཐམས་ཅད་ཤེས་པ་ཉིད། ཅེས་གསུངས་པའི་ཕྱིར། འདིའི་སྐབས་སུ་གསུམ་ལས་
ལམ་ཤེས་རང་རྒྱུད་ལ་བསྐྱེད་པ་ལ་གཞི་ཤེས་རང་རྒྱུད་ལ་སྐྱེ་བ་
དང་པོ་ལ། ཁ་ཅིག 
ལམ་ཞེས་བཤད་ཟིན་པའི་འོག་ཏུ་གཞི་ཤེས་འཆད་པ་
སྔོན་དུ་འགྲོ་དགོས་པས་ན། 
ལམ་ཤེས་རང་རྒྱུད་ལ་སྐྱེས་བའི་གང་ཟག་ཡིན་ན། གཞི་
ཡིན་ཟེར་ན། འོ་ན། 
། ཁྱོད་ཀྱི་དམ་བཅའ་
ཤེས་རང་རྒྱུད་ལ་སྐྱེས་པའི་གང་ཟག་ཡིན་དགོས་པར་ཐལ
དམན་ལམ་སྔོན་དུ་མ་སོང་བའི་ཐེག་ཆེན་མཐོང་ལམ་
འཐད་པའི་ཕྱིར། འདོད་ན། 

༡༥༤
སྤྱི་མཐའ་ཟུང་འབྲེལ་སྐབས་གསུམ་པ།
བར་ཆད་མེད་ལམ་པ་ཆོས་ཅན། དེར་ཐལ། དེའི་ཕྱིར། དེར་ཐལ། ཐེག་ཆེན་
འཕགས་པ་ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁྱབ་སྟེ།
དང་པོ་ཉིད་ནས་ཐེག་ཆེན་དུ་རིགས་ངེས་པའི་བྱང་སེམས་རྣམས་ཀྱིས་ལམ་ཤེས་མ་ཐོབ་
པར་གཞི་ཤེས་ཐོབ་པ་མི་སྲིད་པའི་ཕྱིར། ཁ་ཅིག ལམ་ཤེས་རང་རྒྱུད་ལ་སྐྱེ་བ་ལ།
མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་དགོས་པའི་རྒྱུ་མཚན་གྱིས་དེ་ལྟར་
བཤད་པ་ཡིན་ཟེར་ན། དེ་མི་འཐད་པར་ཐལ། དམན་ལམ་སྔོན་དུ་མ་སོང་བའི་བྱང་
སེམས་སྦྱོར་ལམ་པས་ལམ་ཤེས་མ་ཐོབ་པར་མི་རྟག་ལ་སོགས་བཅུ་དྲུག་མངོན་སུམ་དུ་
རྟོགས་པའི་ཡེ་ཤེས་ཐོབ་པ་མེད་པའི་ཕྱིར། དེར་ཐལ། དེས་ལམ་ཤེས་མ་ཐོབ་པར་
གཞི་ཤེས་ཐོབ་པ་མེད་པའི་ཕྱིར། ཁྱབ་སྟེ། མི་རྟག་ལ་སོགས་བཅུ་དྲུག་མངོན་སུམ་
དུ་རྟོགས་པའི་ཡེ་ཤེས་དེ་གཞི་ཤེས་ཡིན་པའི་ཕྱིར། ཁ་ཅིག ལམ་ཤེས་རང་རྒྱུད་ལ་
སྐྱེ་བ་ལ། མི་རྟག་སོགས་བཅུ་དྲུག་རྟོགས་པ་སྔོན་དུ་འགྲོ་དགོས་ཀྱང་། དེ་དག་
རྟོགས་མི་དགོས་སོ་ཟེར་ན། འོ་ན། ལམ་ཤེས་རང་རྒྱུད་ལ་སྐྱེ་བ་ལ། སྡུག་བདེན་
གྱི་སྟེང་གི་མི་རྟག་པ་རྟོགས་མི་དགོས་པར་ཐལ། དམ་བཅའ་འཐད་པའི་ཕྱིར། འདོད་
ན༑ དེ་ལ་ཉེར་ལེན་གྱི་ཕུང་པོ་མི་རྟག་པར་རྟོགས་མི་དགོས་པར་ཐལ། འདོད་པའི་
ཕྱིར༑ འདོད་ན། ཉེར་ལེན་གྱི་ཕུང་པོ་མི་རྟག་པར་མ་རྟོགས་པར་ཐེག་ཆེན་གྱི་མཐོང་
ལམ་ཐོབ་ནུས་པར་ཐལ། འདོད་པའི་ཕྱིར། འདོད་ན། ཕུང་པོ་མི་རྟག་པར་མ་
རྟོགས་པར་ཐེག་ཆེན་གྱི་མཐོང་ལམ་ཐོབ་ནུས་པར་ཐལ། འདོད་པའི་ཕྱིར། འདོད་ན།
འདུས་བྱས་མི་རྟག་པར་མ་རྟོགས་པར་ཐེག་ཆ ན་གྱི་མཐོང་ལམ་ཐོབ་ནུས་པར་ཐལ།
འདོད་པའི་ཕྱིར། འདོད་མི་ནུས་སོ། ཁ་ཅིག ཐེག་དམན་གྱི་རྟོགས་རིགས་སུ་
གནས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད་ཟེར་ན། ཐེག་

༡༥༥
གཞུང་སྤྱིའི་རྣམ་གཞག། :
དམན་འཕགས་པའི་རྒྱུད་ཀྱི་སེམས་ཅན་སྡུག་བསྔལ་དང་བྲལ་འདོད་ཀྱི་སྙིང་རྗེ་ཆོས་
ཅན༑ མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཐེག་དམན་
འཕགས་པའི་རྒྱུད་ཀྱི་མཁྱེན་པ་ཡིན་པའི་ཕྱིར། འདོད་མི་ནུས་ཏེ། དེ་ཐེག་དམན་གྱི་
རྟོགས་རིགས་སུ་མི་གནས་པའི་ཕྱིར། དེར་ཐལ། སྙིང་རྗེ་དེ་ཐེག་དམན་གྱི་རྟོགས་
རིགས་སུ་མི་གནས་པའི་ཕྱིར། དེར་ཐལ། གཞན་དོན་བྱེད་པར་འདོད་པའི་བློ་དེ་
ཐེག་དམན་གྱི་རྟོགས་རིགས་སུ་མི་གནས་པའི་ཕྱིར། ཁ་ཅིག ཉན་ཐོས་ཀྱི་རྟོགས་
རིགས་སུ་གནས་པའི་འཕགས་རྒྱུད་ཀྱི་མཁྱེན་པ་དང་། ཐེག་དམན་འཕགས་པའི་
མཁྱེན་པ་གང་རུང་གིས་བསྡུས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་
ཉིད་ཟེར་ན། གཟུགས་ཕྱི་རོལ་དོན་གྱིས་སྟོང་པ་མངོན་སུམ་དུ་རྟོགས་པའི་ཐེག་ཆེན་
གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
ཐེག་དམན་གྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་ཡིན་པའི་
ཕྱིར ༈ དེར་ཐལ། རང་རྒྱལ་གྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་
མཁྱེན་པ་ཡིན་པའི་ཕྱིར། འདོད་ན། དེ་ཆོས་ཅན། ཉན་ཐོས་ཀྱི་རྟོགས་རིགས་སུ་
གནས་པར་ཐལ། འདོད་པ་གང་ཞིག ཐེག་དམན་འཕགས་པའི་མཁྱེན་པ་མ་ཡིན་
པའི་ཕྱིར། འདོད་ན། ཉན་ཐོས་ཀྱི་རིགས་ཅན་གྱིས། གཟུགས་ཕྱི་རོལ་དོན་གྱིས་
སྟོང་པར་རྟོགས་པའི་ཡེ་ཤེས་གཙོ་བོར་སྒོམ་པར་ཐལ། འདོད་པའི་ཕྱིར། འདོད་ན།
དེས་ཕྱི་རོལ་དོན་གྱིས་སྟོང་པའི་སྟོང་ཉིད་གཙོ་བོར་སྒོམ་པར་ཐལ། འདོད་པའི་ཕྱིར།།
འདོད་ན། ཉན་ཐོས་དགྲ་བཅོམ་པས་གཟུགས་ཕྱི་རོལ་དོན་འཛིན་གྱི་རྟོག་པ་སྤངས་
པར་ཐལ། འདོད་པའི་ཕྱིར། འདོད་མི་ནུས་ཏེ། རང་རྒྱལ་དགྲ་བཅོམ་པ་དེས་ཕྱི་
རོལ་དོན་འཛིན་གྱི་རྟོགས་པ་སྤངས་པའི་སྤངས་པ་ཐོབ་པའི་ཆ་ནས། ཉན་ཐོས་དགྲ་

༡༥༦
 སྤྱི་མཐའ་ཟུང་འབྲེལ་སྐབས་གསུམ་པ།།
བཅོམ་ལས་སྤངས་རྟོགས་ལྷག་པར་འཇོག་པའི་ཕྱིར། དེར་ཐལ། འགྲེལ་བ་ལས།
རྣམ་པར་ཐར་པ་ཅུང་ཟད་ཙམ་ཞིག་གིས་ལྷག་པ། ཞེས་གསུངས་པའི་ཕྱིར། ཁ་ཅིག་
གཞི་ཤེས་ཡིན་ན། རྟོགས་པ་ཉེ་ཚེ་བའི་རིགས་སུ་གནས་པས་ཁྱབ་ཟེར་ན། ཐེག་
དམན་འཕགས་པའི་རྒྱད་ཀྱི་སྙིང་རྗེ་ཆོས་ཅན། དེར་ཐལ། དེའི་ཕྱིར། འདོད་
ན༑ ༑དེ་མི་འཐད་པར་ཐལ། དེ་ཐེག་དམན་གྱི་རྟོགས་རིགས་སུ་མི་གནས་པའི་ཕྱིར།
ཁ་ཅིག གཞི་ཤེས་ཡིན་ན། མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་
ཡེ་ཤེས་ཡིན་པས་ཁྱབ་ཟེར་ན། ཉན་ཐོས་མཐོང་ལམ་བར་ཆད་མེད་ལམ་ཆོས་ཅན།
དེར་ཐལ། དེའི་ཕྱིར། འདོད་ན། རང་གི་གཞལ་བྱར་གྱུར་པའི་མི་རྟག་པ་མངོན་
སུམ་དུ་རྟོགས་པའི་ཡེ་ཤེས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
གང་ཟག་གི་བདག་མེད་མངོན་སུམ་དུ་རྟོགས་པའི་སློབ་པའི་ཡེ་ཤེས་ཡིན་པའི་ཕྱིར།
དེར་ཐལ། ཉན་ཐོས་ཀྱི་བདག་མེད་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར།
གཞན་ཡང་། དེ་མི་འཐད་པར་ཐལ། མི་རྟག་ལ་སོགས་བཅུ་དྲུག་མངོན་སུམ་དུ་
རྟོགས་པའི་སློབ་པའི་ཡེ་ཤེས་ཡིན་པ་མེད་པའི་ཕྱིར། ཁ་ཅིག གཞི་ཤེས་དེ་སྐབས་
གསུམ་པའི་དངོས་བསྟན་བསྟན་བྱའི་གཙོ་བོར་གྱུར་པའི་གཞི་ཤེས་མ་ཡིན་ཟེར་ན།
དེ་ཡིན་པར་ཐལ། ལམ་ཤེས་དེ་སྐབས་གཉིས་པའི་དངོས་བསྟན་བསྟན་བྱའི་གཙོ་བོར་
གྱུར་བའི་ལམ་ཤེས་ཡིན་པའི་ཕྱིར། དེར་ཐལ། རྣམ་མཁྱེན་དེ་སྐབས་དང་པོའི་
དངོས་བསྟན་བསྟན་བྱའི་གཙོ་བོར་གྱུར་པའི་རྣམ་མཁྱེན་ཡིན་པའི་ཕྱིར། དེར་ཐལ།
དེ་གང་དང་ཡང་དག་ལྡན་པས། ཞེས་པའི་དངོས་བསྟན་བསྟན་བྱའི་གཙོ་བོར་གྱུར་
པའི་རྣམ་མཁྱེན་ཡིན་པའི་ཕྱིར། ཁ་ཅིག སྐབས་གསུམ་པའི་དངོས་བསྟན་བསྟན་
བྱའི་གཙོ་བོར་གྱུར་པའི་གཞི་ཤེས་ཡིན་ན། གཉེན་པོའི་ཕྱོགས་ཀྱི་གཞི་ཤེས་ཡིན་པས་

༡༥༧
གཞུང་སྤྱིའི་རྣམ་གཞག་
ཁྱབ་ཟེར་ན། གཞི་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། དེ་མངོན་
རྟོགས་རྒྱན་གྱི་དངོས་བསྟན་བསྟན་བྱའི་གཙོ་བོར་གྱུར་པའི་གཞི་ཤེས་གང་ཞིག
མཚུངས་པའི་ཕྱིར། དང་པོ་དེར་ཐལ། མི་རྟག་ལ་སོགས་བཅུ་དྲུག་མངོན་སུམ་དུ་
རྟོགས་པའི་གཞི་ཤེས་དེ། མངོན་རྟོགས་རྒྱན་གྱི་དངོས་བསྟན་བསྟན་བྱའི་གཙོ་བོ་ཡིན་
པའི་ཕྱིར། དེར་ཐལ། མི་རྟག་ལ་སོགས་བཅུ་དྲུག་པོ་དེ་དེའི་དངོས་བསྟན་བསྟན་
བྱའི་གཙོ་བོ་ཡིན་པའི་ཕྱིར། དེར་ཐལ། སྟོང་ཉིད་བཅུ་དྲུག་པོ་དེ་དེའི་དངོས་བསྟན་
བསྟན་བྱའི་གཙོ་བོ་ཡིན་པའི་ཕྱིར། དེར་ཐལ། སྟོང་ཉིད་བཅུ་དྲུག་པོ་དེ་ཡུམ་གྱི་
མདོའི་དངོས་བསྟན་བསྟན་བྱའི་གཙོ་བོ་ཡིན་པའི་ཕྱིར། མ་གྲུབ་ན། དེ་དག་མདོ་
གང་གི་ཡང་དངོས་བསྟན་བསྟན་བྱའི་གཙོ་བོ་མ་ཡིན་པར་ཐལ་ལོ། ཁ་ཅིག སྐབས་
གསུམ་པའི་དངོས་བསྟན་བསྟན་བྱའི་གཙོ་བོར་གྱུར་པའི་མི་མཐུན་ཕྱོགས་ཀྱི་གཞི་ཤེས་
མེད་ཟེར་ན། དེ་ཡོད་པར་ཐལ། སྐབས་གསུམ་པས་དེ་དངོས་བསྟན་བསྟན་བྱའི་
གཙོ་བོར་བྱས་ནས་བསྟན་པའི་ཕྱིར། དེར་ཐལ། དེས་འབྲས་ཡུམ་ལ་ཉེ་རིང་གི་གཞི་
ཤེས་གཉིས་ཀ་དེ་ལྟར་བསྟན་པའི་ཕྱིར། དེར་ཐལ། དེས་གཞི་ཤེས་མཚོན་བྱེད་ཆོས་
དགུ་དེ་ལྟར་བསྟན་པའི་ཕྱིར། དེར་ཐལ། དེས་དེ་ལྟར་སྟོན་པའི་གཞུང་གཅིག་ཡོད་
པའི་ཕྱིར། ཁ་ཅིག སྟོང་ཉིད་རྟོགས་པའི་ཐེག་དམན་གྱི་གཞི་ཤེས་ཡོད་ཟེར་ན།
དེ་མེད་པར་ཐལ། སྐབས་གསུམ་པའི་ལུགས་ལ་སྟོང་ཉིད་རྟོགས་པའི་ཐེག་དམན་པ་
མེད་པའི་ཕྱིར། དེར་ཐལ། རྟེན་ཅིང་འབྲེལ་བར་འབྱུང་བ་གང༌། །དེ་ཉིད་ཁྱོད་ནི་
སྟོང་པར་བཞེད། །ཅེས་པའི་ལུང་འདིས་རྟེན་འབྲེལ་ལ་བདེན་སྟོང་གིས་ཁྱབ་པ་བསྟན་
ཡང་༑ སྐབས་འདིར་སློབ་དཔོན་གྱིས་ཉན་རང་ལ་སྟོང་ཉིད་རྟོགས་པ་མེད་པར་བཞེད་
པའི་ཕྱིར། དེར་ཐལ། རྣམ་བཤད་ལས། ལུང་དེས་རྟེན་འབྲེལ་ལ་བདེན་སྟོང་གིས་

༡༥༨
 སྤྱི་མཐའ་ཟུང་འབྲེལ་སྐབས་གསུམ་པ།
ཁྱབ་པ་བསྟན་ཡང་། ཉན་རང་རྣམས་ལ་རྟོགས་པ་དེ་མེད་པའི་སྒོ་ནས་ལན་མཛད་དོ།།
ཞེས་གསུངས་པའི་ཕྱིར། །གཉིས་པ་རང་ལུགས་ལ། ཐེག་དམན་གྱི་རྟོགས་རིགས་
སུ་གནས་པའི་འཕགས་རྒྱུད་ཀྱི་མཁྱེན་པ་དང༌། ཐེག་དམན་འཕགས་པའི་མཁྱེན་པ་
གང་རུང་གིས་བསྡུས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད།
དེ་ལ་ཡང་རྫས་སྤྱི་དང་ཉིས་འགོ་བཅད་ན་ལེགས་པར་མངོན་ལ་མི་གཅོད་ན་ཅུང་ཟད་
ཞིབ་ཆ་སྦྱར་དགོས་པའང་ཡོད། གཞི་ཤེས་དེ་ལ་དབྱེ་ན། མི་མཐུན་ཕྱོགས་ཀྱི་གཞི་
ཤེས་དང༌། གཉེན་པོའི་ཕྱོགས་ཀྱི་གཞི་ཤེས་གཉིས། དང་པོ་དང་། ཐེག་དམན་
འཕགས་པའི་མཁྱེན་པ་དོན་གཅིག ། ཕྱི་མ་དང་ཐེག་ཆེན་འཕགས་པའི་རྒྱུད་ཀྱི་གཞི་
ཤེས་དོན་གཅིག །མཁས་པ་ཁ་ཅིག་སྐབས་གསུམ་པའི་དངོས་བསྟན་བསྟན་བྱའི་གཙོ་
བོར་གྱུར་པའི་གཞི་ཤེས་ལ་དམན་ལམ་སྔོན་དུ་མ་སོང་བའི་ཐེག་ཆེན་འཕགས་པའི་རྒྱུད་
ཀྱི་གཞི་ཤེས་ཀྱིས་ཁྱབ་པར་འདོད་ཀྱང་། འདིར་མི་འདོད་དེ། གཞི་ཤེས་སྤྱི་ཙམ་དེ་
དང་༑ མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་དེ་ཡང་སྐབས་
གསུམ་པའི་དངོས་བསྟན་བསྟན་བྱའི་གཙོ་བོར་གྱུར་པའི་གཞི་ཤེས་ཡིན་པའི་ཕྱིར།
དང་པོ་བསྒྲུབ་ཟིན་ཅིང་། ཕྱི་མ་ཡང་གྲུབ་སྟེ། མདོ་ལས། གཟུགས་མི་རྟག་པ་ཉིད་
དུ་ཡིད་ལ་བྱའོ། །ཞེས་སོགས་ཀྱིས་བསྟན་པའི་མི་རྟག་ལ་སོགས་བཅུ་དྲུག་མངོན་
སུམ་དུ་རྟོགས་པའི་ཡེ་ཤེས་དེ། ལམ་ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་
པ་བཞི་དག་གི །ཞེས་སོགས་ཀྱིས་རྒྱས་པར་བསྟན། དེ་ཉིད་སྐབས་འདིར་རྒྱས་པར་
བསྟན་པ་གང་ཞིག ། མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་
དེ༑ གཞུང་དེ་དག་གི་སྐབས་ནས་དངོས་སུ་བསྟན་པའི་གཞི་ཤེས་ཡིན་པའི་ཕྱིར།
བྱང་ཆུབ་སེམས་དཔས་གཞི་ཤེས་བསྒོམ་པ་ལ་དགོས་པ་ཡོད་དེ། མི་རྟག་སྡུག་

༡ ༥༩
གཞུང་སྤྱིའི་རྣམ་གཞག་
བསྔལ་སོགས་ཀྱི་སྒོ་ནས་སྐྱེས་བུ་འབྲིང་དང་ཐུན་མོང་གི་བསམ་པ་ལེགས་པར་སྦྱོང་བ་
གདུལ་བྱ་དམན་པའི་རིགས་ཅན་རྗེས་སུ་བཟུང་བའི་ཆེད་དུ་ཡིན་པའི་ཕྱིར
དང་༑ 
༈ གསུམ་པ་རྩོད་པ་སྤོང་བ་ལ་ཁ་ཅིག མི་རྟག་ལ་སོགས་བཅུ་དྲུག་མ་རྟོགས་པར་
ལམ་ཤེས་ཐོབ་པ་ཡོད་པར་ཐལ། ལམ་ཤེས་ཐོབ་པའི་གང་ཟག་ཡིན་ན། མི་རྟག་ལ་
སོགས་བཅུ་དྲུག་རྟོགས་པས་མ་ཁྱབ་པའི་ཕྱིར། ཟེར་ན། མ་ཁྱབ། འདོད་མི་ནུས་
སོ༑ ཟེར་ན། སྟོང་ཉིད་མ་རྟོགས་པར་ཐེག་ཆེན་གྱི་མཐོང་ལམ་ཐོབ་པ་སྲིད་པར་ཐལ།
ཐེག་ཆེན་གྱི་མཐོང་ལམ་ཐོབ་པའི་གང་ཟག་ཡིན་ན། སྟོང་ཉིད་རྟོགས་པའི་གང་ཟག་
ཡིན་པས་མ་ཁྱབ་པའི་ཕྱིར་ཏེ། ཁྱབ་པ་མཚུངས། མ་གྲུབ་ན། གང་ཟག་གི་བདག་
མེད་མངོན་སུམ་དུ་རྟོགས་པའི་བྱང་སེམས་མཐོང་ལམ་པ་ཆོས་ཅན། དེར་ཐལ།
དེའི་ཕྱིར། རྟགས་གསལ་སླ། འདོད་མི་ནུས་ཏེ། སྟོང་ཉིད་རྟོགས་པའི་ཐེག་ཆེན་
གྱི་སྦྱོར་ལམ་མ་ཐོབ་པར་ཐེག་ཆེན་གྱི་མ ཐོང་ལམ་ཐོབ་མི་སྲིད་པའི་ཕྱིར། ཁ་ཅིག
སེམས་ཅན་སྡུག་བསྔལ་དང་བྲལ་འདོད་ཀྱི་སྙིང་རྗེ་དེ། ཐེག་དམན་གྱི་རྟོགས་རིགས་
སུ་གནས་པར་ཐལ། སྙིང་རྗེ་ཐེག་དམན་གྱི་རྟོགས་རིགས་སུ་གནས་པའི་ཕྱིར། དེར་
ཐལ༑ སྙིང་རྗེ་གཙོ་བོར་བསྒོམ་པའི་ཐེག་དམན་པ་ཡོད་པའི་ཕྱིར། དེར་ཐལ། སྙིང་
རྗེ་བསྒོམ་པའི་ཐེག་དམན་པ་ཡོད་པའི་ཕྱིར། ཟེར་ན། མ་ཁྱབ། ཁ་ཅིག སངས་
རྒྱས་འཕགས་པའི་རྒྱུད་ཀྱི་གཞི་ཤེས་ཆོས་ཅན། རང་ལུགས་གཞི་ཤེས་ཀྱི་མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དེ་ཐེག་དམན་གྱི་རྟོགས་རིགས་སུ་
གནས་པའི་འཕགས་རྒྱུད་ཀྱི་མཁྱེན་པ་ཡིན་པར་ཐལ། འདོད་པ་གང་ཞིག ཐེག་
དམན་འཕགས་པའི་མཁྱེན་པ་མ་ཡིན་པའི་ཕྱིར། འདོད་ན། དེ་རྟོགས་པ་ཉི་ཚེ་བའི་
རིགས་སུ་གནས་པར་ཐལ། འདོད་པའི་ཕྱིར། ཁ་ཅིག མ་ཁྱབ་ཟེར་ན། འདོད་

༡༦o
 སྤྱི་མཐའ་ཟུང་འབྲེལ་སྐབས་གསུམ་པ།
མི་ནུས་ཏེ། སངས་རྒྱས་འཕགས་པའི་རྒྱུད་ལ་རྟོགས་པ་ཉི་ཚེ་བའི་རིགས་སུ་གནས་
པ་མེད་པའི་ཕྱིར། དེར་ཐལ། དེའི་རྒྱུད་ལ་རྟོགས་པ་ཉི་ཚེ་བ་མེད་པའི་ཕྱིར། ཟེར་
ན༑ མ་ཁྱབ། འོ་ན། དེའི་རྒྱུད་ལ་ཐེག་དམན་གྱི་རྟོགས་པ་ཡོད་པར་ཐལ། དེའི་
རྒྱུད་ལ་ཐེག་དམན་གྱི་རྟོགས་རིགས་སུ་གནས་པ་ཡོད་པའི་ཕྱིར། ཁྱབ་པ་ཁས།
ཁ་ཅིག སྐབས་གསུམ་པའི་དངོས་བསྟན་བསྟན་བྱའི་གཙོ་བོར་གྱུར་པའི་དམན་ལམ་
སྔོན་དུ་སོང་བའི་གཞི་ཤེས་ཡོད་པར་ཐལ། དེའི་དངོས་བསྟན་བསྟན་བྱའི་གཙོ་བོར་
གྱུར་པའི་གཞི་ཤེས་ཡིན་ན། དམན་ལམ་སྔོན་མ་སོང་གི་གཞི་ཤེས་ཡིན་པས་མ་ཁྱབ་
པའི་ཕྱིར། ཟེར་ན། མ་ཁྱབ། མ་གྲུབ་ན། གཞི་ཤེས་ཆོས་ཅན། དེར་ཐལ།
དེའི་ཕྱིར། འདོད་ན། འཕགས་པ་དེ་ཡང་དམན་ལམ་སྔོན་དུ་མ་སོང་བའི་འཕགས་
པ་ཡིན་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་དམན་ལམ་སྔོན་དུ་
སོང་བའི་ལམ་མེད་པར་ཐལ་ལོ། ཁ་ཅིག སྐབས་གསུམ་པའི་ཆེད་དུ་བྱ་བའི་འདུལ་
བྱ་ཐེག་དམན་པ་ཡོད་པར་ཐལ། དེའི་བསྟན་བྱའི་གཙོ་བོར་གྱུར་པའི་ཐེག་དམན་གྱི་
ལམ་ཡོད་པའི་ཕྱིར། ཟེར་ན། མ་ཁྱབ། མ་གྲུབ་ན། དེར་ཐལ། དེའི་དངོས་
བསྟན་བསྟན་པའི་གཙོ་བོར་ གྱུར་པའི་མི་མཐུན་ཕྱོགས་ཀྱི་གཞི་ཤེས་ཡོད་པའི་ཕྱིར།།
དེར་ཐལ། རྩ་བར། མི་མཐུན་གཉེན་པོའི་ཕྱོགས་དག་གི །རྣམ་པར་དབྱེ་བ་མ་
ལུས་པ། །ཇི་སྐད་བཤད་པ་འདིར་ཤེས་བྱ། །ཞེས་གསུངས་པའི་ཕྱིར།།
ਇਸ ਨੂੰ ਕਰ
ਜੋ ਮਸੀਹਦੀ ਲਈ

༡༦༡
སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ།
༈ སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ།
གཉིས་པ་གཞུང་གི་དོན་བཤད་པ་ལ་གཉིས། དངོས་དང་མཁྱེན་གསུམ་མཇུག་བསྡུ་
པའོ༔ དང་པོ་ལ་གསུམ་ཉེ་རིང་གི་ལམ་བཤད་པ། གཞི་ཤེས་ཀྱི་སྦྱོར་བ་བཤད་པ།
སྦྱོར་བ་སྒོམ་པའི་འབྲས་བུ་བཤད་པའོ། །དང་པོ་ལ་གསུམ། ཉེ་རིང་གི་རྒྱུ་མཚན།
རྒྱུ་མཚན་དེ་ཉིད་སྒྲུབ་པ། མི་མཐུན་ཕྱོགས་དང་། གཉེན་པོའི་ཕྱོགས་ཀྱི་དབྱེ་བ་
བཤད་པའོ། །དང་པོ་ནི། ཚུ་རོལ་ཕ་རོལ་མཐའ་ལ་མིན། ། ཞེས་པ་ནས། ཤེས་
རབ་ཕ་རོལ་ཕྱིན་པར་འདོད། །ཅེས་པའི་བར་གསུངས་ཏེ། འདི་ལ་གཉིས། ཚིག་
དོན་དང༌། མཐའ་དཔྱད་པའོ། །དང་པོ་ནི། གཞི་ཤེས་པའི་ཤེས་རབ་ཀྱི་ཕ་རོལ་ཏུ་
ཕྱིན་པ་ཆོས་ཅན། ། ཁྱོད་སངས་རྒྱས་དང་བྱང་ཆུབ་སེམས་དཔའི་རྒྱུད་ལ་ཉེ་བར་
དུས་གསུམ་གྱི་ཆོས་རྣམས་བདེན་པའི་རང་བཞིན་མེད་པར་མཉམ་
འདོད་པ་ཡིན་ཏེ། 
པ་ཉིད་དུ་མངོན་སུམ་དུ་ཤེས་པའི་ཤེས་རབ་ཀྱིས་ཟིན་པའི་ཡེ་ཤེས་ཡིན་པའི་ཕྱིར
དེ་ཆོས་ཅན། ཚུ་རོལ་འཁོར་བའི་མཐའ་དང་ཕ་རོལ་ཞི་བའི་མཐའ་ལ་གནས་པ་མིན་
ཏེ༑ མཐའ་དེ་གཉིས་འགོག་བྱེད་ཀྱི་ལམ་ཡིན་པའི་ཕྱིར། དེ་ཆོས་ཅན། མཐའ་དེ་
དག་གི་བར་ན་དོན་དམ་པར་མི་གནས་པ་ཡིན་ཏེ། སྟོང་ཉིད་རྟོགས་པའི་ཤེས་རབ་
ཀྱིས་ཟིན་པའི་ཡེ་ཤེས་ཡིན་པའི་ཕྱིར། དེ་ལྟར་ཡང་འགྲེལ་པ་ལས། དུས་གསུམ་
པའི་ཆོས་རྣམས་སྐྱེ་བ་མེད་པའི་རྣམ་པར་མཉམ་པ་ཉིད་དུ་རྟོགས་པས། ཞེས་པ་ནས།
སྲིད་པ་དང་ཞི་བ་ལ་མི་གནས་པ་ཡིན་ནོ། །ཞེས་པའི་བར་གསུངས། ཤེས་བྱ་ཆོས་
རྩ་འགྲེལ་དེ་དག་མདོ་གང་ལས་འཕྲོས་པ་ཡོད་དེ། གཞུང་སྔ་ཕྱིའི་གོ་རིམ་
ཅན༑ 

༡༤༢
 སྤྱི་མཐའ་ཟུང་འབྲེལ་སྐབས་གསུམ་པ། །
འབྲེལ་ཆགས་པའི་དབང་དུ་བྱས་ན། འགྲེལ་བ་རྩ་བ་དང་། རྩ་བ་མདོ་ལས་འཕྲོས་
ཤིང་༑ དེ་གཉིས་ཀ་ཡང་མདོ་ལས། བཅོམ་ལྡན་འདས་བྱང་ཆེན་རྣམས་ཀྱི་ཤེར་ཕྱིན་
ནི༑ ཕ་རོལ་གྱི་མཐའ་མ་ལགས་ཚུལ་རོལ་གྱི་མཐའ་མ་ལགས
། གཉིས་ཀའི་བར་
ན་ཡང་མི་གནས་ལགས་སོ། །བཅོམ་ལྡན་འདས་ཀྱི་བཀའ་སྩལ་པ། རབ་འབྱོར་
ཤིན་ཏུ་རྣམ་པར་དག་པའི་ཕྱིར་རོ། །ཞེས་སོགས་དང་། རབ་འབྱོར་དུས་གསུམ་གྱི་
ཆོས་ཐམས་ཅད་མཉམ་པ་ཉིད་ཀྱི་ཕྱིར་རོ། །ཞེས་སོགས་ལས་འཕྲོས་པའི་ཕྱིར།
འདི་བྱང་ཆེན་དང་ཤེར་ཚིག་སྡུད་བྱས་པ་དང་ལུང་ཡང་ཅུང་ཟད་མི་འདྲ་བ་ཡོད་ཀྱང་
དོན་འདྲའོ།། ༈ ། གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག
དུས་གསུམ་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཡིན་ན། སངས་རྒྱས་
དང་བྱང་ཆུབ་སེམས་དཔའི་རྒྱུད་ལ་ཉེ་བས་ཁྱད་པར་ཐལ། ཁྱོད་ཀྱི་སྦྱོར་བ་འཐད་པའི་
ཕྱིར༑ ཟེར་ན། སྐྱོན་མེད་དེ། དེ་ནི་གཞུང་དོན་དོན་ཐོབ་ལ་འཆད་ཚུལ་གྱི་དབང་དུ་
བྱས་པ་ཡིན་གྱི། 
རྩོད་པའི་ཚེ་ད་དུང་ཞིབ་ཆ་སྦྱར་བར་བྱ་དགོས་པའི་ཕྱིར། ཁ་ཅིག
ཤེས་རབ་ཕ་རོལ་ཕྱིན་པར་འདོད། །ཅེས་པའི་སྐབས་ནས་དངོས་སུ་བསྟན་པའི་ཤེར་
ཕྱིན་དེ་འབྲས་བུ་ཤེར་ཕྱིན་ལ་བྱེད་པ་ཡིན་ཟེར་ན། དེ་མི་འཐད་པར་ཐལ། དེ་ལམ་
ཤེར་ཕྱིན་ལ་བྱེད་རིགས་པའི་ཕྱིར། དེར་ཐལ། རྣམ་བཤད་ལས། ལམ་ཤེར་ཕྱིན་
འདི་ལ་མི་རྟག་སོགས་རྟོགས་པའི་ཤེས་རབ་དང་། ཞེས་གསུང་པའི་ཕྱིར། གཞན་
ཡང་༑ དེ་ལམ་ཤེར་ཕྱིན་ལ་བྱེད་པར་ཐལ། མདོ་ལས། བཅོམ་ལྡན་འདས་བྱང་
ཆུབ་སེམས་དཔའ་སེམས་དཔ 
འ་ཆེན་པོ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ནི།
ཕ་རོལ་གྱི་མཐའ་མ་ལགས། །ཚུལ་རོལ་གྱི་མཐའ་མ་ལགས། གཉིས་ཀའི་བར་ན་
ཡང་མི་གནས་པ་ལགས་སོ། །ཞེས་པའི་སྐབས་ནས་དངོས་སུ་བསྟན་པའི་ཤེར་ཕྱིན་

སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ། ༡༤༣
དེ་ལམ་ཤེར་ཕྱིན་ལ་བྱེད་པའི་ཕྱིར། དེར་ཐལ། བྱང་ཆུབ་སེམས་དཔའ་རྣམས་ཀྱི་
ཞེས་གསུངས་པ་ལ་དགོས་པ་ཡོད་པའི་ཕྱིར། ཁ་ཅིག སྲིད་མཐའ་འགོག་བྱེད་ཀྱི་
རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་ལ། ཤེས་པས་སྲིད་ལ་
མི་གནས་པའི་གཞི་ཤེས་ཀྱི་ཐ་སྙད་དང་། ཞི་མཐའ་འགོག་བྱེད་ཀྱི་རྟོགས་རིགས་སུ་
གནས་པའི་ཐེག་ཆེན་འཕགས་པའི་མཁྱེན་པ་ལ། སྙིང་རྗེས་ཞི་ལ་མི་གནས་པའི་གཞི་
ཤེས་ཀྱི་ཐ་སྙད་བྱེད་དོ། །ཟེར་ན། དེ་མི་འཐད་པར་ཐལ། དེ་ལྟ་བུའི་ཐེག་ཆེན་
འཕགས་པའི་མཁྱེན་པ་གཉིས་ལ་རིམ་པ་བཞིན་དུ་ཤེས་པས་སྲི ད་ལ་མི་གནས་པའི་
ལམ་ཤེས་དང༌། སྙིང་རྗེས་ཞི་ལ་མི་གནས་པའི་ལམ་ཤེས་ཞེས་པའི་ཐ་སྙད་བྱེད་
རིགས་ཀྱི་དེ་ལྟ་བུའི་གཞི་ཤེས་ཞེས་ཐ་སྙད་བྱེད་པར་མི་རིགས་པའི་ཕྱིར། ཕྱི་མ་དེར་
ཐལ༑ རྣམ་བཤད་ལས། མཚོན་བྱའི་དོན་གཉིས་པོ་ལམ་ཤེས་ཀྱི་ཁྱད་པར་ཡིན་པས་
སྙིང་རྗེས་ཞི་ལ་མི་གནས་པའི་གཞི་ཤེས་ཞེས་ཟེར་བ་ནི་ཐ་སྙད་ལོག་པར་སྦྱར་བའོ།།
ཞེས་གསུངས་པའི་ཕྱིར། ཁ་ཅིག མཁྱེན་པ་དེ་གཉིས་གང་རུང་ཡིན་ན། གཞི་
ཤེས་ཀྱི་ཐ་སྙད་མི་བྱེད་པས་ཁྱབ་ཟེར་ན། དེ་མི་འཐད་པར་ཐལ། ཤེས་པས་སྲིད་ལ་
མི་གནས་པའི་ལམ་ཤེས་ཡིན་ན། གཞི་ཤེས་ཡིན་དགོས་པའི་ཕྱིར། ཁ་ཅིག སྲིད་
མཐའ་དང་ཞི་མཐའི་གཞི་མཐུན་པ་ཡོད་ཟེར་ན། འོ་ན། འཁོར་བ་ཡང་ཡིན་མྱོང་
འདས་ཡང་ཡིན་པའི་གཞི་མཐུན་པ་ཡོད་པར་ཐལ། ཁྱོད་ཀྱི་དམ་བཅའ་འཐད་པའི་
ཕྱིར༑ ཁྱབ་སྟེ། སྲིད་མཐའ་ཡིན་ན། འཁོར་བ་ཡིན་དགོས། ཞི་མཐའ་ཡིན་ན་
དམན་པའི་མྱང་འདས་ཡིན་དགོས་པའི་ཕྱིར། འདོད་མི་ནུས་ཏེ། མྱང་འདས་ཡིན་
ན༑ འཁོར་བ་སྤངས་པའི་མྱང་འདས་ཡིན་པས་ཁྱབ་པའི་ཕྱིར། ཁ་ཅིག སྲིད་
མཐའ་ལ་གནས་པའི་གང་ཟག་དང་ཞི་མཐའ་ལ་གནས་པའི་གང་ཟག་གི་གཞི་མཐུན་

༡s༤ སྤྱི་མཐའ་ཟུང་འབྲེལ་སྐབས་གསུམ་པ། །
ཡོད་ཟེར་ན། དེ་མེད་པར་ཐལ། སྲིད་མཐའ་ལ་གནས་པའི་གང་ཟག་ཡིན་ན།
འཁོར་བ་ལ་གནས་པས་ཁྱབ། ཞི་མཐའ་ལ་གནས་པའི་གང་ཟག་ཡིན་ན། མྱང་
འདས་ཐོབ་པས་ཁྱབ་པའི་ཕྱིར། ཁ་ཅིག བྱང་སེམས་ལམ་ལ་ལྟོས་པའི་སྲིད་མཐའ་
ལ་གནས་པའི་གང་ཟག་ཡིན་ན། སྲིད་མཐའ་ལ་གནས་པའི་གང་ཟག་ཡིན་པས་ཁྱབ།
དེ་ལ་ལྟོས་པའི་ཞི་མཐའ་ལ་གནས་པའི་གང་ཟག་ཡིན་ན། ཞི་མཐའ་ལ་གནས་པའི་
གང་ཟག་ཡིན་པས་ཁྱབ་ཟེར་ན། དང་པོ་ལ་ཉན་ཐོས་དགྲ་བཅོམ་པ་ཆོས་ཅན། དེར་
ཐལ༑ དེའི་ཕྱིར། དེར་ཐལ། ཐེག་དམན་པ་ཡིན་པའི་ཕྱིར། འདོད་ན། དེ་ཆོས་
ཅན༑ འཁོར་བ་ལ་གནས་པར་ཐལ། འདོད་པའི་ཕྱིར། འདོད་མི་ནུས་སོ།།
གཞན་ཡང་། ཉན་ཐོས་ཚོགས་ལམ་པ་ཆོས་ཅན། ཕྱི་མ་དེར་ཐལ། དེའི་ཕྱིར།
དེར་ཐལ། ཐེག་དམན་པ་ཡིན་པའི་ཕྱིར། འདོད་ན། ཆད་པའི་མྱང་འདས་ལ་
གནས་པར་ཐལ། འདོད་པའི་ཕྱིར། འདོད་ན། དགྲ་བཅོམ་པ་ཡིན་པར་ཐལ་ལོ།།
ཁ་ཅིག འདིར་བསྟན་སྲིད་མཐའ་ལ་གནས་པའི ་གང་ཟག་ལ། སྲིད་མཐའ་ལ་
གནས་པས་ཁྱབ། འདིར་བསྟན་ཞི་མཐའ་ལ་གནས་པའི་གང་ཟག་ལ། ཞི་མཐའ་ལ་
གནས་པས་ཁྱབ་ཟེར་ན་དང་། ཡང་ཐེག་ཆེན་ལམ་ལ་ལྟོས་པའི་སྲིད་ཞིའི་མཐའ་ལ་
གནས་པའི་གང་ཟག་སོ་སོ་ལ། སྲིད་ཞིའི་མཐའ་ལ་གནས་པའི་གང་ཟག་སོ་སོས་
ཁྱབ་ཟེར་ན། སྐྱོན་སྔར་བཞིན་འཕེན་ནོ།། ཁ་ཅིག འདིར་བསྟན་སྲིད་མཐའ་ལ།
སྲིད་མཐས་ཁྱབ། འདིར་བསྟན་ཞི་མཐའ་ལ། ཞི་མཐས་ཁྱབ་ཟེར་ན། དང་པོ་ལ།
འཁོར་བར་སྐྱེ་བ་ལེན་པ་མཐའ་གཅིག་ཏུ་དོར་བྱར་འཛིན་པའི་བློ་ཆོས་ཅན། དེར་ཐལ།
དེའི་ཕྱིར། རྟགས་གསལ་སླ། ཕྱི་མ་ལ། ལས་ཉོན་གྱིས་འཁོར་བར་སྐྱེ་བ་ལེན་པ་
ཆད་ཙམ་གྱི་མྱང་འདས་ཐོབ་བྱའི་གཙོ་བོར་བྱས་ནས་དོན་དུ་གཉེར་བའི་བློ་ཆོས་ཅན།

༡s
སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ། 
ཞི་མཐའ་ཡིན་པར་ཐལ། འདིར་བསྟན་ཞི་མཐའ་ཡིན་པའི་ཕྱིར། དེར་ཐལ། ཆོས་
ཅན་དེ་ཡིན་པའི་ཕྱིར། འདོད་མི་ནུས་ཏེ། མྱང་འདས་མ་ཡིན་པའི་ཕྱིར། དེར་
ཐལ༑ འདུས་བྱས་ཡིན་པའི་ཕྱིར། ཁ་ཅིག འགྲེལ་པ་ལས། རྟག་པ་དང་ཆད་
པའི་མཚན་ཉིད་དང༌། ཞེས་པའི་དངོས་བསྟན་གྱི་རྟག་མཐའ་ལ། རྟག་མཐས་ཁྱབ།
དེའི་དངོས་བསྟན་གྱིས་ཆད་མཐའ་ལ། ཆད་མཐས་ཁྱབ་ཟེར་ན། ལས་ཉོན་གྱི་
། རྟག་མཐའ་ཡིན་པར་
དབང་གིས་འཁོར་བར་ཉིང་མཚམས་སྦྱོར་བའི་ཆ་ཆོས་ཅན
ཐལ༑ དེའི་དངོས་བསྟན་གྱི་རྟག་མཐའ་ཡིན་པའི་ཕྱིར། དེར་ཐལ། རྟག་པ་དང་
ཞེས་པའི་དངོས་བསྟན་གྱི་རྟག་མཐའ་ཡིན་པའི་ཕྱིར། འདོད་ན། ཁྱོད་རྒྱུད་ལྡན་གྱི་
གང་ཟག་མེད་པར་ཐལ་ལོ། །གཞན་ཡང་། ཉན་ཐོས་ཀྱི་ལྷག་མེད་མྱང་འདས་ཆོས་
ཅན༑ ཆད་མཐའ་ཡིན་པར་ཐལ། དེའི་དངོས་བསྟན་གྱི་ཆད་མཐའ་ཡིན་པའི་ཕྱིར
ཆད་པའི་མཚན་ཉིད་དང་ཞེས་པའི་དངོས་བསྟན་གྱི་ཆད་མཐའ་ཡིན་པའི་
དེར་ཐལ། 
། འདོད་མི་ནུས་
ཕྱིར༑ དེར་ཐལ། ཉན་ཐོས་ཀྱི་ལྷག་མེད་མྱང་འདས་ཡིན་པའི་ཕྱིར
ཏེ༑ ཡོད་པའི་ཕྱིར། ཁ་ཅིག འཁོར་བར་སྐྱེ་བ་ལེན་པ་དེ། འདིར་བསྟན་སྲིད་
མྱང་འདས་དེ་འདིར་བསྟན་ཞི་མཐའ་ཡིན་ཟེར་ན། དང་པོ་དེ་མི་འཐད་
མཐའ་དང་། 
། ཕྱི་མ་དེ་ཡང་མི་འཐད་པར་ཐལ།
པར་ཐལ་དེར་གྱུར་བའི་གང་ཟག་ཡོད་པའི་ཕྱིར
། དེར་ཐལ། དེ་ལ་གནས་པའི་
མྱང་འདས་ལ་གནས་པའི་ཐེག་ཆེན་པ་ཡོད་པའི་ཕྱིར
སངས་རྒྱས་འཕགས་པ་ཡོད་པའི་ཕྱིར། ཁ་ཅིག སྲིད་མཐའ་ཡིན་ན། འཁོར་བའི་
མཐའ་ཡིན་པས་ཁྱབ་ཟེར་བ་དང་། ཡང་མྱང་འདས་ཡིན་ན། འཁོར་བའི་མཐའ་
དང་པོ་ལ་འཁོར་བ་ཆོས་ཅན། དེར་ཐལ། དེའི་ཕྱིར།
ཡིན་པས་ཁྱབ་ཟེར་ན། 
དེར་ཐལ། ཆོས་ཅན་དེ་ཡིན་པའི་ཕྱིར། འདོད་ན། དེ་མི་འཐད་པར་ཐལ། འཁོར་

༡ss
 །:: སྤྱི་མཐའ་ཟུང་འབྲེལ་སྐབས་གསུམ་པ། :|:
བའི་སེམས་ཅན་ཐམས་ཅད་གྱི་རྒྱུད་ལ་ཁྱོད་ཡོད་པའི་ཕྱིར། ཕྱི་མ་ལ། མི་གནས་
པའི་མྱང་འདས་ཆོས་ཅན། དེར་ཐལ། དེའི་ཕྱིར། འདོད་ན། དེ་མི་འཐད་པར་
ཐལ༑ འཁོར་བའི་མཐའ་ལས་གྲོལ་བའི་མྱང་འདས་ཡིན་པའི་ཕྱིར། དེར་ཐལ།
སངས་རྒྱས་འཕགས་པ་དེ་འཁོར་བའི་མཐའ་ལས་གྲོལ་བའི་གང་ཟག་ཡིན་པའི་ཕྱིར།
དེར་ཐལ། འཁོར་བའི་ཕ་རོལ་མཐར་སོན་པ། །ཞེས་གསུངས་པའི་ཕྱིར། ཁ་ཅིག
དོན་དམ་ལ་ལྟོས་པའི་ཞི་མཐའ་ཡོད་ཟེར་ན། དེ་མི་འཐད་པར་ཐལ། སྲིད་ཞི་བདེན་
པར་གྲུབ་པ་མེད་པའི་ཕྱིར། དེར་ཐལ། སྲིད་ཞི་གཉིས་བདེན་སྟོང་དུ་མཚུངས་པའི་
ཕྱིར༑ དེར་ཐལ། རྩ་བར། སྲིད་དང་ཞི་བ་མཉམ་ཉིད་དང༌། །ཞེས་གསུངས་པའི་
ཕྱིར༑ ཁ་ཅིག ལས་ཉོན་གྱི་དང་གིས་འཁོར་བར་སྐྱེ་བ་ལེན་པ་དོར་བྱར་འཛིན་པའི་
བློ་དེ། བྱང་སེམས་ལམ་ལ་ལྟོས་པའི་སྲིད་མཐའ་དང༌། ཆད་པའི་མྱང་འདས་བླང་
བྱར་འཛིན་པའི་བློ་དེ། བྱང་སེམས་ལམ་ལ་ལྟོས་པའི་ཞི་མཐའ་ཡིན་ཟེར་ན། དང་པོ་
དེ་མི་འཐད་པར་ཐལ། དེ་འདྲའི་བློ་རྒྱུད་ལྡན་གྱི་བྱང་འཕགས་ཡོད་པའི་ཕྱིར། དེར་
ཐལ༑ ལས་ཉོན་གྱི་དབང་གིས་འཁོར་བར་སྐྱེ་བ་ལེན་པ་དོར་བྱ་ཡིན་པའི་ཕྱིར།
དེར་ཐལ། ལས་ཉོན་གྱི་དབང་གིས་སྐྱེ་བ་ལེན་པ་དོར་བྱ་ཡིན་པའི་ཕྱིར། ཕྱི་མ་དེ་
ཡང་མི་འཐད་པར་ཐལ། ཆད་པའི་མྱང་འདས་བླང་བྱར་འཛིན་པའི་བློ་རྒྱུད་ལྡན་གྱི་
བྱང་འཕགས་ཡོད་པའི་ཕྱིར། དེར་ཐལ། དེ་བླང་བྱ་ཡིན་པའི་ཕྱིར། དེར་ཐལ།
དེ་ཐོབ་བྱ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཐོབ་བྱ་ཡིན་པར་ཐལ། ཐར་
པ་ཡིན་པའི་ཕྱིར། དེར་ཐལ། མྱང་འདས་ཡིན་པའི་ཕྱིར། ཁ་ཅིག དམན་པའི་
མྱང་འདས་ཡིན་ན། སྐབས་འདིར་དངོས་སུ་བསྟན་པའི་ཞི་མཐའ་ཡིན་པས་ཁྱབ་ཟེར་
ན༑ རང་རྒྱལ་དགྲ་བཅོམ་པའི་རྒྱུད་ཀྱི་མྱང་འདས་ཆོས་ཅན། དེར་ཐལ། དེའི་ཕྱིར།

སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ། ༡༤༧
འདོད་ན། དེ་མི་འཐད་པར་ཐལ། སྐབས་འདིར་ཉན་ཐོས་ཀྱི་མྱང་འདས་དེ་ཞི་མཐར་
དངོས་སུ་བསྟན་པས་རང་རྒྱལ་གྱི་མྱང་འདས་དེ་ཤུགས་ལ་བསྟན་པའི་ཕྱིར། ཁ་ཅིག
ཞི་མཐའ་ཡིན་ན། ལས་ཉོན་གྱི་དབང་གིས་སྐྱེ་བ་ལེན་པ་ཆད་ཙམ་གྱི་མྱང་འདས་ཡིན་
པས་ཁྱབ་ཟེར་ན། རང་རྒྱལ་དགྲ་བཅོམ་པའི་རྒྱུད་ཀྱི་མྱང་འདས་ཆོས་ཅན། དེར་
ཐལ༑ དེའི་ཕྱིར། དེར་ཐལ། ཆད་པའི་མྱང་འདས་ཡིན་པའི་ཕྱིར། དེར་ཐལ།
དམན་པའི་མྱང་འདས་ཡིན་པའི་ཕྱིར། །འདིར་མ་ཁྱབ་གསུང་བ་མང་དུ་སྣང་ངོ༌།།
འདོད་ན། དེ་ཆོས་ཅན། ཉོན་མོངས་སྤངས་ཙམ་གྱིས་བཞག་པའི་མྱང་འདས་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། ཕྱི་རོལ་དོན་འཛིན་གྱི་རྟོག་པ་
སྤངས་པའི་མྱང་འདས་ཡིན་པའི་ཕྱིར།། ༈ རང་ལུགས་ལ། གཞི་ཀུན་རྫོབ་ལ་
ལྟོས་པའི་སྲིད་མཐའ་འགོག་བྱེད་ཀྱི་རྟོགས་རིགས་སུ་གནས་པའི་ཐེག་ཆེན་འཕགས་
པའི་མཁྱེན་པ། ཤེས་པས་སྲིད་ལ་མི་གནས་པའི་ལམ་ཤེས་ཀྱི་མཚན་ཉིད། གཞི་
ཀུན་རྫོབ་ལ་ལྟོས་པའི་ཞི་མཐའ་འགོག་བྱེད་ཀྱི་རྟོགས་རིགས་སུ་གནས་པའི་ཐེག་ཆེན་
འཕགས་པའི་མཁྱེན་པ། སྙིང་རྗེས་ཞི་ལ་མི་གནས་པའི་ལམ་ཤེས་ཀྱི་མཚན་ཉིད།
དང་པོ་ནི། བྱང་སེམས་མཐོང་ལམ་པའི་རྒྱུད་ཀྱི་མི་རྟག་ལ་སོགས་བཅུ་དྲུག་མངོན་
སུམ་དུ་རྟོགས་པའི་ཡེ་ཤེས་ལྟ་བུ། ཕྱི་མ་ནི། དེའི་རྒྱུད་ཀྱི་ལྷག་བསམ་རྣམ་དག་ལྟ་
བུའོ། ། གཞི་ཀུན་རྫོབ་ལ་ལྟོས་པའི་སྲིད་མཐའ་དང་། སྲིད་མཐའ། འཁོར་བ་
གསུམ་དོན་གཅིག གཞི་ཀུན་རྫོབ་ལ་ལྟོས་པའི་ཞི་མཐའ་དང་། ཞི་མཐའ། ཆད་
འདིར་བསྟན་བྱང་སེམས་ལམ་ལ་ལྟོས་པའི་སྲིད་
པའི་མྱང་འདས་གསུམ་དོན་གཅིག 
ཞི་གཉིས་ཀྱི་མཐའ་ཁྱད་པར་ཡོད་དེ། འཁོར་བར་སྐྱེ་བ་ལེན་པ་མཐའ་གཅིག་ཏུ་དོར་
བྱར་འཛིན་པའི་བློ་དེ། དེ་ལ་ལྟོས་པའི་སྲིད་མཐའ་དང་། འཁོར་བར་སྐྱེ་བ་ལེན་པ་

༡st
 སྤྱི་མཐའ་ཟུང་འབྲེལ་སྐབས་གསུམ་པ།
ཆད་ཙམ་གྱི་མྱང་འདས་ཐོབ་བྱའི་གཙོ་བོར་བྱས་ནས་དོན་དུ་གཉེར་བའི་བློ་དེ། དེ་ལ་
ལྟོས་པའི་ཞི་མཐའ་ཡིན་པའི་ཕྱིར། དོན་དམ་ལ་ལྟོས་པའི་སྲིད་ཞིའི་མཐའ་མེད་ཀྱང་།
འཁོར་བ་བདེན་གྲུབ་དོན་དམ་ལ་ལྟོས་པའི་སྲིད་མཐའ་དང༌། མྱང་འདས་བདེན་གྲུབ་
དེ་ལ་ལྟོས་པའི་ཞི་མཐའ་ཡིན་ནོ། ། ལས་ཉོན་གྱི་དབང་གིས་འཁོར་བར་རང་དབང་
མེད་པར་སྐྱེ་བ་ལེན་པའི་ཆ་དེ་འདིར་བསྟན་རྟག་མཐའ་ཡིན་ལ། དེ་ལ་རྟག་མཐའ་
ཞེས་བརྗོད་པའི་རྒྱུ་མཚན་ཡོད་དེ། དེ་ལྟར་སྐྱེ་བ་བླངས་ན་འཁོར་བར་རྒྱུན་རིང་དུ་
གནས་དགོས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དམན་པའི་མྱང་འདས་དེ་
འདིར་བསྟན་ཆད་མཐའ་ཡིན་ལ། དེ་ལ་ཆད་མཐའ་ཞེས་མིང་གིས་བརྗོད་པའི་རྒྱ་
མཚན་ཡོད་དེ། ལས་ཉོན་གྱིས་སྐྱེ་བ་ལེན་པ་ཆད་ཙམ་གྱི་རིགས་སུ་གནས་པའི་མྱང་
འདས་ཡིན་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཉན་ཐོས་མཐོང་ལམ་པ་ལྟ་
བུ་ལ་འདིར་བསྟན་སྲིད་མཐའ་ལ་གནས་པ་ཞེས་བརྗོད་པའི་རྒྱུ་མཚན་ཡོད་དེ། དེས་
ལས་ཉོན་གྱི་དབང་གིས་འཁོར་བར་སྐྱེ་བ་ལེན་པ་ལ་སྐྱོན་དུ་ལྟ་བར་མ་ཟད། འཁོར་
བར་སྐྱེ་བ་ལེན་པ་རྣམས་མཐའ་གཅིག་ཏུ་དོར་བྱར་འཛི ན་པའི་ཕྱིར། དེ་ལ་འདིར་
བསྟན་ཞི་མཐའ་ལ་གནས་ཞེས་བརྗོད་པའི་རྒྱ་མཚན་ཡོད་དེ། ལས་ཉོན་གྱི་དབང་
གིས་འཁོར་བར་སྐྱེ་བ་ལེན་པ་ཆད་པ་ཙམ་གྱིས་མྱང་འདས་ཐོབ་བྱའི་གཙོ་བོར་བྱེད་པའི་
རྒྱུ་མཚན་གྱིས་དེ་ལྟར་བཤད་པའི་ཕྱིར། བྱང་སེམས་འཕགས་པ་ཆོས་ཅན། ཁྱོད་ལ་
འདིར་བསྟན་སྲིད་ཞིའི་མཐར་མི་གནས་སོ་ཞེས་བརྗོད་པའི་རྒྱུ་མཚན་ཡོད་དེ། ལས་
ཉོན་གྱི་དབང་གིས་འཁོར་བར་སྐྱེ་བ་མི་ལེན་ཞིང་། འཁོར་བར་སྐྱེ་བ་ལེན་པའི་རྒྱུ་བརྩེ་
བ་སྙིང་རྗེ་ཆེན་པོ་དང་ཡང་ལྡན། དེར་སྐྱེ་བ་བླངས་ནས་གཞན་དོན་སྒྲུབ་པའི་ཐབས་
ལ་མཁས་པའི་ཤེས་རབ་ཁྱད་པར་ཅན་དང་ལྡན་པའི་ཕྱིར། འདིར་རྣམ་བཤད་སོགས་

སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ། ༡༤༩
ནས་བྱང་འཕགས་འཁོར་བར་སྐྱེ་བ་ལེན་པའི་རྒྱུ་བརྩེ་བ་སྙིང་རྗེ་ཆེན་པོ་དང་ལྡན་ལ།
ཉན་རང་དེ་ལྟ་བུའི་སྙིང་རྗེ་དང་བྲལ་བར་བཤད་པ་ལྟར་ན། བྱང་འཕགས་འཁོར་བར་
སྐྱེ་བ་ལེན་པ་ཡོད་པར་འགྲུབ་ལ། འོན་ཀྱང་ཁ་ཅིག་གིས་དེ་ནི་འཁོར་བའི་གནས་སུ་
སྐྱེ་བ་ལེན་པ་ལ་དགོངས་ཀྱི། འཁོར་བར་སྐྱེ་བ་ལེན་པ་དངོས་ནི་མ་ཡིན་ཏེ། བྱང་
འཕགས་ཀྱི་རྒྱུད་ལ་འཁོར་བ་མེད་པའི་ཕྱིར་ཏེ། དེའི་རྒྱུད་ལ་སྡུག་བདེན་མེད་པའི་
ཕྱིར་གསུང་།། ༈ གསུམ་པ་རྩོད་པ་སྤོང་བ་ལ། ཁ་ཅིག བྱང་འཕགས་ཀྱི་རྒྱུད་
ཀྱི་སྟོང་ཉིད་རྟོགས་པའི་ཤེས་རབ་ཆོས་ཅན། ཤེས་པས་སྲིད་ལ་མི་གནས་པའི་ལམ་
ཤེས་ཡིན་པར་ཐལ། རང་ལུགས་ཀྱི་མཚན་ཉིད་དེའི་ཕྱིར། དེར་ཐལ། གཞི་ཀུན་
རྫོབ་ལ་ལྟོས་པའི་སྲིད་མཐའ་འགོག་བྱེད་ཀྱི་རྟོགས་རིགས་སུ་གནས་པ་གང་ཞིག
ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། དང་པོ་དེར་ཐལ། གཞི་ཀུན་རྫོབ་
ལ་ལྟོས་པའི་སྲིད་མཐའ་འགོག་བྱེད་ཡིན་པའི་ཕྱིར། ཟེར་ན། མ་ཁྱབ། མ་གྲུབ་ན་
དེར་ཐལ། སྲིད་མཐའ་འགོག་བྱེད་ཡིན་པའི་ཕྱིར། དེར་ཐལ། འཁོར་བ་འགོག་
བྱེད་ཡིན་པའི་ཕྱིར། དེར་ཐལ། གང་ཟག་གི་བདག་འཛིན་འགོག་བྱེད་ཡིན་པའི་
ཕྱིར༑ དེར་ཐལ། དེ་སྤོང་བྱེད་ཡིན་པའི་ཕྱིར། འདོད་མི་ནུས་སོ། །བྱས་པ་ལ་ཁོ་
ན་རེ། དེ་ཆོས་ཅན། ཤེས་པས་སྲིད་ལ་མི་གནས་པའི་ལམ་ཤེས་ཡིན་པར་ཐལ།
སྲིད་མཐའ་ལ་མི་གནས་པའི་ལམ་ཤེས་ཡིན་པའི་ཕྱིར། ཟེར་ན། མ་ཁྱབ། མ་
གྲུབ་ན་དེར་ཐལ། ལམ་ཤེས་ཡིན་པའི་ཕྱིར། ཁྱབ་སྟེ། ཚུ་རོལ་ཕ་རོལ་མཐའ་ལ་
མིན༑ །ཞེས་གསུངས་པའི་ཕྱིར། ཟེར་ན། དེ་ཆོས་ཅན། གཞི་ཤེས་ཡིན་པར་
ཐལ༑ གཞི་ཤེས་པའི་ཤེར་ཕྱིན་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།
སྟོང་ཉིད་རྟོགས་པའི་སེམས་དཔའི་ཡེ་ཤེས་ཡིན་པའི་ཕྱིར། ཁ་ཅིག རྟག་ཆད་ཀྱི་

༡༠
 སྤྱི་མཐའ་ཟུང་འབྲེལ་སྐབས་གསུམ་པ།
མཐའ་རྒྱུད་ལྡན་གྱི་གང་ཟག་ཡོད་པར་ཐལ། འདིར་བསྟན་རྟག་ཆད་ཀྱི་མཐའ་རྒྱུད་
ལྡན་གྱི་གང་ཟག་ཡོད་པའི་ཕྱིར། ཟེར་ན། མ་ཁྱབ། འདོད་ན། རྟག་ཆད་ཀྱི་
མཐའ་ཆོས་ཅན། ཁྱོད་ཀྱི་རྒྱུད་ལྡན་གྱི་གང་ཟག་མེད་པར་ཐལ། ཁྱོད་མེད་པའི་ཕྱིར།
བྱས་པ་ལ། ཁོ་ན་རེ། དེ་ཆོས་ཅན། ཁྱོད་ལ་གནས་པའི་གང་ཟག་མེད་པར་ཐལ།
ཁྱོད་མེད་པའི་ཕྱིར་ཟེར་ན། རེ་ཞིག་མ་ཁྱབ། འདོད་མི་ནུས་ཏེ། རྟག་ཆད་ཀྱི་
མཐའ་ལ་གནས་པའི་རང་སྡེ་དང་གཞན་སྡེ་གཉིས་ཀ་ཡོད་པའི་ཕྱིར། ཁ་ཅིག སྲིད་
ཞི་གཉིས་ཀའི་མཐའ་ལ་གནས་པའི་གང་ཟག་གི་གཞི་མཐུན་ཡོད་པར་ཐལ། འདིར་
བསྟན་སྲིད་ཞི་གཉིས་ཀའི་མཐའ་ལ་གནས་པའི་གང་ཟག་གི་གཞི་མཐུན་ཡོད་པའི་ཕྱིར།
ཟེར་ན། མ་ཁྱབ། མ་གྲུབ་ན་དེར་ཐལ། ཐེག་དམན་པ་ཡིན་ན་དེ་ལྟར་ཡིན་དགོས་
པའི་ཕྱིར། དེར་ཐལ། འགྲེལ་པ་ལས། དངོས་པོ་དང་དངོས་པོ་མེད་པར་དམིགས་
པ་ཉིད་ཀྱིས་འཁོར་བ་དང་མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ།།
ཞེས་གསུངས་པའི་ཕྱིར། ཁ་ཅིག ། འཁོར་བར་སྐྱེ་བ་ལེན་པ་ཆད་པ་ཙམ་གྱི་མྱང་
འདས་ཐོབ་བྱའི་གཙོ་བོར་བྱས་ནས་དོན་དུ་གཉེར་བའི་བློ་དེ། བྱང་སེམས་ལམ་ལ་
ལྟོས་པའི་ཞི་མཐའ་མ་ཡིན་པར་ཐལ། དེ་འདྲའི་བློ་མེད་པའི་ཕྱིར། དེར་ཐལ། དེ་
འདྲའི་མྱང་འདས་མེད་པའི་ཕྱིར། དེར་ཐལ། མྱང་འདས་ཡིན་ན། འཁོར་བར་སྐྱེ་
བ་ལེན་པ་ཆད་ཙམ་དུ་མ་ཟད། ཉོན་སྒྲིབ་མ་ལུས་པར་སྤངས་པས་ཁྱབ་པའི་ཕྱིར།།
ཟེར་ན། སྐྱོན་མེད་དེ། དེའི་ཙམ་སྒྲས་ཤེས་སྒྲིབ་ཕྲ་རག་ཅི་རིགས་སྤངས་པ་གཅོད་
ཀྱི༑ ཉོན་མོངས་སྤངས་པ་མི་གཅོད་པའི་ཕྱིར། ཁ་ཅིག ཆད་པའི་མྱང་འདས་དེ་
སྤང་བྱ་ཡིན་པར་ཐལ། དེ་བྱང་སེམས་ལམ་ལ་ལྟོས་ཏེ་སྤང་བྱ་ཡིན་པའི་ཕྱིར། ཟེར་
ན༑ མ་ཁྱབ། མ་གྲུབ་ན། དེར་ཐལ། དེ་དེ་ལ་ལྟོས་ཏེ་ལྡོག་བྱ་ཡིན་པའི་ཕྱིར།

སྲིད་ཞིའི་མཐའ་དང་མཐའ་གཉིས་འགོག་བྱེད་ཀྱི་ལམ། ༡༧༡
དེར་ཐལ། རང་ཉིད་གཅིག་པུ་ཞི་བདེ་དོན་གཉེར་གྱི་བློ་དེ་བྱང་སེམས་ལམ་ལ་ལྟོས་ཏེ་
ལྡོག་བྱ་ཡིན་པའི་ཕྱིར། འདོད་མི་ནུས་སོ། ། ཁ་ཅིག ཆད་པའི་མྱང་འདས་དེ་བྱང་
སེམས་ལམ་གྱི་སྤང་བྱར་རྟོགས་པར་ཐལ། དེ་བྱང་སེམས་ལམ་གྱི་སྤང་བྱ་ཡིན་པའི་
ཕྱིར༑ འདོད་ན། དེ་བྱང་སེམས་ལམ་གྱི་སྤང་བྱར་རྟོགས་པར་ཐལ། འདོད་པའི་
ཕྱིར༑ ཟེར་ན། མ་ཁྱབ་སྟེ། དྲུག་སྒྲ་སྨོས་པ་དང་། བྱེད་སྒྲ་སྨོས་པ་ལ་ཁྱད་པར་
ཡོད་པའི་ཕྱིར། ཁ་ཅིག འཁོར་བ་ཡིན་ན། སྤང་བྱ་ཡིན་དགོས་པར་ཐལ།
འཁོར་བ་སྤང་བྱ་ཡིན་པའི་ཕྱིར། ཟེར་ན། མ་ཁྱབ། འདོད་ན། སོ་སོའི་སྐྱེ་བོའི་
རྒྱུད་ཀྱི་ཆོས་ལྡན་གྱི་མིར་ཉིང་མཚམས་སྦྱོར་བའི་ཆ་ཆོས་ཅན། དེར་ཐལ། དེའི་
ཕྱིར༑ རྟོགས་སླ། འདོད་མི་ནུས་ཏེ། ཆོས་ལྡན་གྱི་མིར་སྐྱེ་བ་ལེན་པ་སྤང་བྱ་མ་
ཡིན་པའི་ཕྱིར། ཁ་ཅིག ཐེག་དམན་སློབ་པ་ཡིན་ན། སྲིད་མཐའ་ལ་གནས་པས་
ཁྱབ་པར་ཐལ། ཐེག་དམན་དགྲ་བཅོམ་པ་ཡིན་ན། ཞི་མཐའ་ལ་གནས་པས་ཁྱབ་
པའི་ཕྱིར། ཟེར་ན། མ་ཁྱབ། འདོད་ན། ཐེག་དམན་དགྲ་བཅོམ་པའི་གོ་འཕང་
ཐོབ་ཁ་མའི་ཉན་ཐོས་སློབ་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་
ཆོས་ཅན། འཁོར་བ་ལ་གནས་པར་ཐལ། འདོད་པའི་ཕྱིར། འདོད་ན། ལས་ཉོན་
གྱི་དབང་གིས་སྐྱེ་བ་ལེན་པའི་ཆ་ལ་གནས་པར་ཐལ། འདོད་པའི་ཕྱིར། འདོད་ན།
ལས་ཉོན་གྱི་དབང་གིས་སྐྱེ་བ་ལེན་པར་ཐལ་ལོ། །འདོད་མི་ནུས་ཏེ། དེའི་དབང་
གིས་སྐྱེ་བ་ལེན་པ་དང་བྲལ་བའི་ཕྱིར། དེར་ཐལ། ཉོན་མོངས་དང་བྲལ་བའི་ཕྱིར།
དེར་ཐལ། ཉོན་མོངས་ཀྱི་དངོས་གཉེན་ཐོབ་པའི་གང་ཟག་ཡིན་པའི་ཕྱིར།།

༡༧༢ : སྤྱི་མཐའ་ཟུང་འབྲེལ་སྐབས་གསུམ་པ།
༈ འབྲས་ཡུམ་ལ་ཉེ་རིང་གི་གཞི་ཤེས། །
གཉིས་པ་ཉེ་རིང་གི་རྒྱུ་མཚན་དེ་ཉིད་སྒྲུབ་པ་ནི། དེ་ནི་མཚན་མར་དམིགས་སྒོ་ནས།།
ཞེས་པ་ནས། ཡང་དག་ཉེ་བ་ཉིད་དུ་བཤད། །ཅེས་པའི་བར་གསུངས། དེའི་དོན་
ནི་འགྲེལ་བ་ལས། སྒྱུ་མ་མཁན་གྱིས་སྤྲུལ་པའི་དངོས་པོ་སྣང་བ་ལ་དེའི་རང་གི་ངོ་བོ་
མ་ཤེས་པས། ཞེས་པ་ནས། ཐབས་ཀྱིས་ནི་མི་རིང་བ་ཉིད་ཡིན་ནོ། །ཞེས་པའི་
བར་གསུངས། ཤེས་བྱ་ཆོས་ཅན། དེ་དག་གང་ལས་འཕྲོས་པ་ཡོད་དེ། མདོ་
ལས༑ བཅོམ་ལྡན་འདས་གལ་ཏེ་བྱང་ཆུབ་སེམས་དཔའི་ཐེག་པ་པའི་རིགས་ཀྱི་
བུའམ་རིགས་ཀྱི་བུ་མོ་ཐབས་མི་མཁས་པས་ཤེར་ཕྱིན་ལ་དམིགས་པའི་ཚུལ་གྱིས་ཤེས་
པར་བགྱིད་ན། ཤེར་ཕྱིན་འདི་འདོར་བར་འགྱུར་བར་བྱེད་པར་འགྱུར། ཞེས་སོགས་
དང་༑ 
བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལེགས་པར་བཤད་པ་དང་
ལེགས་པར་མཐར་ཕྱིན་པའི་བར་ནི་ངོ་མཚར་ཆེའོ།། ཞེས་གསུངས་པ་ལས་འཕྲོས་
པའི་ཕྱིར། འདིའི་སྐབས་སུ་རྩ་བའི་ཚིག་དོན་དང་། མཐའ་དཔྱད་པ་གཉིས་ལས།
དང་པོ་ནི། ཉན་རང་འཕགས་པ་ཆོས་ཅན། གཞི་ཤེས་པའི་ཤེར་ཕྱིན་དེ་ནི་ཁྱོད་ལ་
རིང་བ་ཡིན་ཏེ། ཁྱོད་གཞི་བདེན་པར་མཚན་མར་དམིགས་པ་སྟེ་བཟུང་བའི་སྒོ་ནས་
འབྲས་ཡུམ་བསྐྱེད་པའི་ཐབས་མ་ཡིན་པས་ཟིན་པའི་ཕྱིར། བྱང་སེམས་འཕགས་པ་
ཆོས་ཅན། ཤེར་ཕྱིན་དེ་ནི་ཁྱོད་ལ་ཡང་དག་ཉེ་བ་ཉིད་དུ་བཤད་པ་ཡིན་ཏེ། འབྲས་
ཡུམ་བསྐྱེད་པའི་ཐབས་ལ་མཁས་པ་སྟོང་ཉིད་རྟོགས་པ་ཡིས་ཟིན་པའི་ཕྱིར། གཉིས་
པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག ཐབས་ཤེས་གང་རུང་དང་
བྲལ་ཞིང་བདེན་འཛིན་གྱིས་བཅིངས་པའི་ཐེག་དམན་འཕགས་པའི་མཁྱེན་པ། འབྲས་

འབྲས་ཡུམ་ལ་ཉེ་རིང་གི་གཞི་ཤེས། 
༡༣
ཡུམ་ལ་རིང་བའི་གཞི་ཤེས་ཀྱི་མཚན་ཉིད། ཐབས་ཤེས་གང་རུང་དང་མ་བྲལ་ཞིང༌།
བདེན་འཛིན་གྱིས་མ་བཅིངས་པའི་ཐེག་ཆེན་འཕགས་པའི་མཁྱེན་པ། འབྲས་ཡུམ་ལ་
ཉེ་བའི་གཞི་ཤེས་ཀྱི་མཚན་ཉིད་ཟེར་ན། ཉན་ཐོས་ཀྱི་མཐོང་ལམ་བར་ཆད་མེད་ལམ་
ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དང་པོ་དེའི་ཕྱིར། དེར་ཐལ།
ཐེག་དམན་འཕགས་པའི་མཁྱེན་པ་ཡིན་པའི་ཕྱིར། འདོད་ན། ཐབས་ཤེས་གང་རུང་
དང་བྲལ་བར་ཐལ། འདོད་པའི་ཕྱིར། འདོད་མི་ནུས་ཏེ། བདག་མེད་རྟོགས་པའི་
ཤེས་རབ་དང་ལྡན་པའི་ཕྱིར། ཕྱི་མ་ལ་སངས་རྒྱས་འཕགས་པའི་རྒྱུད་ཀྱི་ཐེག་ཆེན་
སེམས་བསྐྱེད་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ།
ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། འདོད་ན་དེ་ཆོས་ཅན། དེ་མ་ཡིན་
པར་ཐལ། ཐེག་ཆེན་སེམས་བསྐྱེད་ཡིན་པའི་ཕྱིར། ཁྱབ་སྟེ། དེ་ཡིན་ན། གཞི་
ཤེས་མ་ཡིན་དགོས་པའི་ཕྱིར། ཁ་ཅིག འབྲས་ཡུམ་སྒྲུབ་པའི་ཐབས་ཤེས་ཁྱད་པར་
ཅན་གང་རུང་གིས་ཟིན་པའི་གཞི་ཤེས་ཡིན་ན། འབྲས་ཡུམ་ལ་ཉེ་བའི་གཞི་ཤེས་ཡིན་
པས་ཁྱབ་ཟེར་ན། བྱང་སེམས་སྦྱོར་ལམ་པའི་རྒྱུད་ཀྱི་གཞི་ཤེས་ཆོས་ཅན། དེར་
ཐལ༑ དེའི་ཕྱིར། དེར་ཐལ། ཐེག་ཆེན་སེམས་བསྐྱེད་ཀྱིས་ཟིན་པའི་གཞི་ཤེས་
ཡིན་པའི་ཕྱིར། འདོད་ན། ཐེག་ཆེན་འཕགས་པའི་མཁྱེན་པ་ཡིན་པར་ཐལ།
འདོད་པའི་ཕྱིར། འདོད་མི་ནུས་སོ། ། ཁ་ཅིག་དེ་མེད་ཟེར་ན། དེ་ཡོད་པར་ཐལ།
ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་སྦྱོར་ལམ་པ་ཡོད་པའི་
ཕྱིར ༈ རྟགས་སླ། ཁ་ཅིག་གཟུགས་སོགས་ཀྱི་ཆོས་ལ་བདེན་པར་འཛིན་པའི་གཞི་
ཤེས་ཡོད་ཟེར་ན། དེ་མེད་པར་ཐལ། བདེན་འཛིན་དུ་གྱུར་པའི་གཞི་ཤེས་མེད་པའི་
ཕྱིར༑ དེར་ཐལ། བདེན་འཛིན་དུ་གྱུར་པའི་མཁྱེན་པ་མེད་པའི་ཕྱིར། དེར་ཐལ།

༡༧༧
 སྤྱི་མཐའ་ཟུང་འབྲེལ་སྐབས་གསུམ་པ།
ལོག་ཤེས་སུ་གྱུར་པའི་མཁྱེན་པ་མེད་པའི་ཕྱིར། ཁ་ཅིག འབྲས་ཡུམ་ལ་ཉེ་ལམ་དུ་
གྱུར་པའི་གཞི་ཤེས་ཡིན་ན། འབྲས་ཡུམ་ལ་ཉེ་བའི་གཞི་ཤེས་ཡིན་པས་ཁྱབ་ཟེར་ན།
བྱང་སེམས་ཚོགས་ལ མ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་
པའི་ཡེ་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། བྱང་སེམས་ཀྱི་རྒྱུད་
ཀྱི་གཞི་ཤེས་ཡིན་པའི་ཕྱིར། འདོད་ན་སླ། ཁ་ཅིག འབྲས་ཡུམ་ལ་ཉེ་བའི་གཞི་
ཤེས་ཡིན་ན། འབྲས་ཡུམ་མ་ཡིན་པས་ཁྱབ་ཟེར་ན། གང་ཟག་གི་བདག་མེད་
རྟོགས་པའི་རྣམ་མཁྱེན་ཆོས་ཅན། དེར་ཐལ། དེའི་ཕྱིར། དེར་ཐལ། ཐེག་ཆེན་
འཕགས་པའི་རྒྱུད་ཀྱི་གཞི་ཤེས་ཡིན་པའི་ཕྱིར། འདོད་མི་ནུས་ཏེ། འབྲས་བུ་ཤེར་
ཕྱིན་ཡིན་པའི་ཕྱིར། ཁ་ཅིག འབྲས་ཡུམ་ཐོབ་པ་ལ་རིང་བའི་གཞི་ཤེས་ཡིན་ན།
འབྲས་ཡུམ་ལ་རིང་བའི་གཞི་ཤེས་ཡིན་པས་ཁྱབ་ཟེར་ན། བྱང་སེམས་ཚོགས་ལམ་
ཆུང་ངུ་བའི་རྒྱུད་ཀྱི་གཞི་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ།
བསྐལ་པ་གྲངས་མེད་གསུམ་གྱི་བར་དུ་འབྲས་ཡུམ་ཐོབ་པར་མི་ནུས་ཤིང་། དེ་ནས་
ཐོབ་དགོས་པའི་གཞི་ཤེས་ཡིན་པའི་ཕྱིར། ཁ་ཅིག མ་ཁྱབ་ཟེར། འདོད་ན། ཐེག་
དམན་འཕགས་པའི་མཁྱེན་པ་ཡིན་པར་ཐལ་ལོ། །ཁ་ཅིག བདེན་འཛིན་རྒྱུད་ལྡན་
གྱི་གང་ཟག་གི་རྒྱུད་ཀྱི་གཞི་ཤེས་ཡིན་ན། བདེན་འཛིན་གྱིས་བཅིངས་པས་ཁྱབ་ཟེར་
ན༑ བདེན་འཛིན་རྒྱུད་ལྡན་གྱི་བྱང་སེམས་མཐོང་ལམ་པའི་རྒྱུད་ཀྱི་གཞི་ཤེས་ཆོས་
ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། བདེན་འཛིན་རྒྱུད་ལ་ལྡན་པའི་བྱང་སེམས་མཐོང་ལམ་
པ་ཡོད་པའི་ཕྱིར། དེར་ཐལ། བདེན་འཛིན་རྒྱུད་ལ་ལྡན་པའི་ཐེག་ཆེན་མཐོང་ལམ་
རྗེས་ཐོབ་པ་ཡོད་པའི་ཕྱིར། འདོད་ན། མི་འཐད་པར་ཐལ། ཐེག་ཆེན་འཕགས་

20 ץ
འབྲས་ཡུམ་ལ་ཉེ་རིང་གི་གཞི་ཤེས།
པའི་མཁྱེན་པ་ཡིན་པའི་ཕྱིར། ཁ་ཅིག གཟུགས་སོགས་བདེན་མེད་དུ་རྟོགས་མ་
མྱོང་བའི་གང་ཟག་ཡིན་ན། བདེན་འཛིན་གྱིས་བཅིངས་པས་ཁྱབ་ཟེར་ན། གཟུགས་
བདེན་མེད་དུ་རྟོགས་མ་མྱོང་བའི་དེ་བདེན་མེད་དུ་རྟོགས་ཁ་མའི་གང་ཟག་ཆོས་ཅན།
དེར་ཐལ། དེའི་ཕྱིར། འདོད་ན། དེ་ཆོས་ཅན། རང་གི་ཡུལ་བདེན་པར་གྲུབ་མ་
གྲུབ་གང་ཡིན་དཔྱད་པ་ན། བདེན་པར་ཞེན་པའི་ཚུལ་ལས་རེ་ཞིག་མི་འདའ་བར་
ཐལ༑ འདོད་པའི་ཕྱིར། འདོད་མི་ནུས་ཏེ། གཟུགས་བདེན་མེད་དུ་རྟོགས་ཁ་མའི་
གང་ཟག་ཡིན་པའི་ཕྱིར། ཁ་ཅིག བདེན་འཛིན་གྱིས་བཅིངས་པའི་གང་ཟག་ཡིན་ན།
བདེན་འཛིན་ལས་མི་འདའ་བས་ཁྱབ་ཟེར་ན། འོ་ན། དེ་ཡིན་ན། ཤེས་སྒྲིབ་ལས་
མི་འདའ་བས་ཁྱབ་པར་ཐལ། འདོད་པའི་ཕྱིར། འདོད་ན། དེ་ཡིན་ན། ཤེས་
སྒྲིབ་ལས་མི་གྲོལ་བས་ཁྱབ་པར་ཐལ། འདོད་པའི་ཕྱིར། འདོད་ན། དེ་ཡིན་ན།
སངས་རྒྱས་མི་ཐོབ་པས་ཁྱབ་པར་ཐལ་ལོ། ། ཁ་ཅིག དེ་ནི་ཐབས་ལ་མཁས་པ་
ཡིས༑ ༑ཞེས་པའི་དངོས་བསྟན་གྱི་ཐབས་ཡིན་ན། ཤེས་སྒྲིབ་ཡིན་པས་ཁྱབ་ཟེར་ན།
བྱང་སེམས་མཐོང་ལམ་པའི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་ཆོས་ཅན། དེར་
ཐལ༑ དེའི་ཕྱིར། དེར་ཐལ། གཞུང་དེས་བྱང་འཕགས་ཀྱི་གཞི་ཤེས་དེ་ཐབས་སྟོང་
ཉིད་རྟོགས་པའི་ཤེས་རབ་ཀྱིས་ཟིན་པས། འབྲས་ཡུམ་ལ་ཉེ་བའི་གཞི་ཤེས་སུ་བསྟན་
པའི་ཕྱིར། འདོད་ན་སླ། གཞན་ཡང་། དེ་དེའི་དངོས་བསྟན་གྱི་ཐབས་ཡིན་པར་
ཐལ༑ གཟུགས་བདེན་པར་འཛིན་པའི་བདེན་འཛིན་དེ། མཚན་མར་དམིགས་སྒོ་
ནས༑ ཐབས་མ་ཡིན་པས། ཞེས་པའི་དངོས་བསྟན་གྱི་ཐབས་དང་བྲལ་བ་དེ་ཡིན་
པའི་ཕྱིར། དེར་ཐལ། དེས་ཐེག་དམན་འཕགས་པའི་གཞི་ཤེས་དེ་གཟུགས་བདེན་
པར་འཛིན་པའི་བདེན་འཛིན་གྱིས་བཅིངས་པས། འབྲས་ཡུམ་ལ་རིང་བའི་གཞི་ཤེས་

༡༧s
 སྤྱི་མཐའ་ཟུང་འབྲེལ་སྐབས་གསུམ་པ།
སུ་བཤད་པའི་ཕྱིར།། ༈ གཉིས་པ་རང་གི་ལུགས་ལ། བདེན་འཛིན་གྱིས་བཅིངས་
པའི་ཐེག་དམན་འཕགས་པའི་མཁྱེན་པ། འབྲས་ཡུམ་ལ་རིང་བའི་གཞི་ཤེས་ཀྱི་
མཚན་ཉིད་དོ། །བདེན་འཛིན་གྱིས་བཅིངས་པའི་དོན་ཡང་ཡོད་དེ། གཟུགས་
སོགས་ཀྱི་ཆོས་གང་ལ་ཡང་བདེན་པར་གྲུབ་མ་གྲུབ་དཔྱད་པའི་ཚེ་སྐབས་དེར་བདེན་
ཞེན་ལས་མི་འདའ་ཞིང༌། སྟོང་ཉིད་ཐོས་བྱུང་གི་ཤེས་རབ་ཀྱིས་ཀྱང་གཏན་ལ་མ་ཕབ་
པ་ལ་བྱེད་པར་རྣམ་བཤད་ལས་གསུངས་པའི་ཕྱིར། འབྲས་ཡུམ་སྒྲུབ་པའི་ཐབས་
ཤེས་ཁྱད་པར་ཅན་གཉིས་ཀྱིས་ཟིན་པའི་ཆ་ནས་ཐེག་དམན་གྱི་རྟོགས་རིགས་སུ་གནས་
པའི་ཐེག་ཆེན་འཕགས་པའི་མཁྱེན་པ། འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་
ཉིད༑ འབྲས་ཡུམ་ལ་རིང་བའི་གཞི་ཤེས་དང་ཐེག་དམན་འཕགས་པའི་མཁྱེན་པ་དོན་
གཅིག དེ་ལ་ཉེ་བའི་གཞི་ཤེས་དང་ཐེག་ཆེན་འཕགས་པའི་རྒྱུད་ཀྱི་གཞི་ཤེས་གཉིས་
དོན་གཅིག ༈ ། གསུམ་པ་རྩོད་པ་སྤོང་བ་ལ། ཁ་ཅིག ཐེག་དམན་གྱི་གཞི་ཤེས་
ཡིན་ན། བདེན་འཛིན་གྱིས་བཅིངས་པས་ཁྱབ་པར་ཐལ། ཁྱོད་ཀྱི་དམ་བཅའ་འཐད་
པའི་ཕྱིར། འདོད་ན། དེ་མི་འཐད་པར་ཐལ། སྟོང་ཉིད་རྟོགས་པའི་ཐེག་དམན་གྱི་
གཞི་ཤེས་ཡོད་པའི་ཕྱིར། དེར་ཐལ། སྟོང་ཉིད་རྟོགས་པའི་ཐེག་དམན་འཕགས་པའི་
མཁྱེན་པ་ཡོད་པའི་ཕྱིར། དེར་ཐལ། རྟེན་པའི་ཆོས་ཀྱི་བྱེ་བྲག་གིས། །ཞེས་
སོགས་རྩ་འགྲེལ་གྱི་སྐབས་སུ་ཐེག་དམན་འཕགས་པ་ལ་སྟོང་ཉིད་རྟོགས་པར་ཡོད་
པར་བཤད་པའི་ཕྱིར། ཟེར་ན་སྐྱོན་མེད་དེ། སྤྱིར་མངོན་རྟོགས་རྒྱན་གྱི་སྐབས་སུ་
ཉན་རང་འཕགས་པ་ལ་སྟོང་ཉིད་རྟོགས་པ་ཡོད་མེད་ཀྱི་ཚུལ་གཉིས་བཤད་པ་ལས།
རིགས་རྩ་འགྲེལ་གྱི་སྐབས་སུ་ཉན་རང་ལ་སྟོང་ཉིད་རྟོགས་པ་ཡོད་པར་འདོད་རིགས་
ཀྱང་༑ སྐབས་འདིར་དེ་ལྟར་ཁས་ལེན་མི་རིགས་པའི་ཕྱིར། ཁ་ཅིག གང་ཟག་གི་

༡༧༧
འབྲས་ཡུམ་ལ་ཉེ་རིང་གི་གཞི་ཤེས།
བདག་མེད་མངོན་སུམ་དུ་རྟོགས་པའི་རྣམ་མཁྱེན་དེ་འབྲས་ཡུམ་ལ་ཉེ་བའི་གཞི་ཤེས་
མ་ཡིན་པར་ཐལ། དེ་འབྲས་ཡུམ་དངོས་ཡིན་པའི་ཕྱིར། ཟེར་ན། མ་ཁྱབ།
རྟགས་དེར་ཐལ། དེ་འབྲས་བུ་ལམ་ཤེས་ཡིན་པའི་ཕྱིར། དེར་ཐལ། དེ་འབྲས་བུ་
ཤེར་ཕྱིན་ཡིན་པའི་ཕྱིར། དེར་ཐལ། རྣམ་མཁྱེན་ཡིན་པའི་ཕྱིར། ཁ་ཅིག བྱང་
སེམས་སྦྱོར་ལམ་པའི་རྒྱུད་ཀྱི་གཞི་ཤེས་ཆོས་ཅན། ཐེག་ཆེན་འཕགས་པའི་མཁྱེན་པ་
ཡིན་པར་ཐལ། འབྲས་ཡུམ་ལ་ཉེ་བའི་གཞི་ཤེས་ཡིན་པའི་ཕྱིར། དེར་ཐལ། རྣམ་
མཁྱེན་དང་ཉེ་བའི་གཞི་ཤེས་ཡིན་པའི་ཕྱིར། ཁ་ཅིག མ་ཁྱབ་ཟེར། མ་གྲུབ་ན་དེར་
ཐལ༑ སངས་རྒྱས་དང་ཉེ་བའི་གཞི་ཤེས་ཡིན་པའི་ཕྱིར། དེར་ཐལ། མྱུར་དུ་
འཚང་རྒྱ་བའི་གཞི་ཤེས་ཡིན་པའི་ཕྱིར། དེར་ཐལ། བྱང་སེམས་སྦྱོར་ལམ་པ་དེ་
མྱུར་དུ་འཚང་རྒྱ་བའི་བྱང་སེམས་ཡིན་པའི་ཕྱིར། དེར་ཐལ། དེ་མྱུར་དུ་འཚང་རྒྱ་བ་
གང་ཞིག བྱང་སེམས་ཡིན་པའི་ཕྱིར། ཟེར་ན། མ་ཁྱབ། འདོད་མི་ནུས་སོ།།
ཁོ་ན་རེ། དེ་ཆོས་ཅན། ཐེག་ཆེན་འཕགས་པའི་མཁྱེན་པ་ཡིན་པར་ཐལ། ཐེག་
ཆེན་པར་གྱུར་པའི་འཕགས་པའི་མཁྱེན་པ་ཡིན་པའི་ཕྱིར། ཁ་ཅིག་མ་ཁྱབ་གསུང་
ཡང་༑ རེ་ཞིག་རྟགས་མ་གྲུབ་སྟེ། དེ་ཆོས་ཅན། ཐེག་ཆེན་པར་གྱུར་པའི་འཕགས་
པའི་མཁྱེན་པ་མ་ཡིན་པར་ཐལ། ཐེག་ཆེན་པར་གྱུར་པའི་མཁྱེན་པ་མ་ཡིན་པའི་ཕྱིར།
དེར་ཐལ། ཐེག་ཆེན་པ་མ་ཡིན་པའི་ཕྱིར། དེར་ཐལ། གང་ཟག་མ་ཡིན་པའི་ཕྱིར།
གཞན་ཡང༌། དེ་ཆོས་ཅན། ཐེག་ཆེན་པ་དང་འཕགས་པའི་མཁྱེན་པ་གཉིས་ཀ་ཡིན་
པར་ཐལ། འདོད་པའི་ཕྱིར། ཁྱབ་སྟེ། ཤེས་པར་གྱུར་པའི་འཕགས་པའི་མཁྱེན་པ་
ཡིན་ན། ཤེས་པ་ཡིན་དགོས་པའི་ཕྱིར། དེར་ཐལ། མཁྱེན་པར་གྱུར་པའི་
འཕགས་པའི་མཁྱེན་པ་ཡིན་ན། མཁྱེན་པ་ཡིན་དགོས་པའི་ཕྱིར། དེར་ཐལ།

༡༧L
 སྤྱི་མཐའ་ཟུང་འབྲེལ་སྐབས་གསུམ་པ།
མཁྱེན་པར་གྱུར་པའི་འཕགས་པའི་མཁྱེན་པ་ཡོད་པའི་ཕྱིར། དེར་ཐལ། ཡེ་ཤེས་སུ་
གྱུར་པའི་འཕགས་པའི་ཡེ་ཤེས་ཡོད་པའི་ཕྱིར། དེར་ཐལ། ཡེ་ཤེས་དེ་ལ་འཕགས་
པའི་ཡེ་ཤེས་དང་སོ་སྐྱེའི་ཡེ་ཤེས་གཉིས་ཀྱི་དབྱེ་བ་འཐད་པའི་ཕྱིར། དེར་ཐལ།
ལམ་དེ་ལ་དེ་ལྟར་འཐད་པའི་ཕྱིར། རྟགས་འབུད།།
༈ མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས།
གསུམ་པ་མི་མཐུན་ཕྱོགས་དང་གཉེན་པོའི་ཕྱོགས་ཀྱི་དབྱེ་བ་བཤད་པ་ལ་གསུམ།
གཞི་ལམ་ལ་མཚན་འཛིན་སྤང་གཉེན་དང༌། འབྲས་བུ་ལ་མཚན་འཛིན་སྤང་གཉེན་
དང་༑ མཇུག་བསྡུ་བའོ། །དང་པོ་ལ་སྤང་གཉེན་གཉིས་ལས། དང་པོ་ནི།
གཟུགས་སོགས་ཕུང་པོ་སྟོང་ཉིད་དང་། ཞེས་པ་ནས། སྤྱོད་པའི་འདུ་ཤེས་མི་མཐུན་
ཕྱོགས༑ །ཞེས་པའི་བར་གསུངས་ཏེ། དོན་ནི་འགྲེལ་པ་ལས། གཟུགས་ལ་
སོགས་པ་དུས་གསུམ་པའི་ཆོས་ཟག་པ་དང་བཅས་པ་དང་། ཞེས་པ་ནས། མི་
མཐུན་པའི་ཕྱོགས་ཡིན་ནོ། །ཞེས་པའི་བར་གསུངས། ཤེས་བྱ་ཆོས་ཅན། དེ་ཡང་
གང་ལ་འཕྲོས་པ་ཡོད་དེ། བྱང་ཆེན་ཐབས་མི་མཁས་པས་གཟུགས་སྟོང་ཞེས་བྱ་བ་
འདུ་ཤེས་ན་ཆགས་པའོ། །ཞེས་སོགས་དང་། སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ན་
ཆགས་པའོ། །ཞེས་སོགས་ཀྱི་མདོ་ལས་འཕྲོས་པའི་ཕྱིར། གཉིས་པ་གཉེན་པོ་ནི།
སྦྱིན་ལ་སོགས་པ་ངར་འཛིན་མེད། །ཅེས་པ་ནས། དེ་ནི་ཆགས་པའི་མཐའ་འགོག་
པས༑ །ཞེས་པའི་བར་གསུངས་ཏེ། དོན་ནི་འགྲེལ་པ་ལས། འཁོར་གསུམ་རྣམ་
པར་དག་པས་སྦྱིན་པ་ལ་སོགས་པ་ལ་བདག་མེད་པར་རྟོགས་པས། ཞེས་པ་ནས།
གཉེན་པོ་ཡིན་ནོ། །ཞེས་པའི་བར་གསུངས། འཕྲོས་ནི། བྱང་ཆེན་ཐབས་མཁས་

༡༧e
མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས།
པས་ཤེར་ཕྱིན་ལ་སྤྱོད་པའི་ཚེ་འདི་སྙམ་དུ་གཟུགས་ལ་གཟུགས་ཞེས་བྱ་བར་འདུ་ཤེས་
པ་མེད་དོ། །ཞེས་སོགས་དང་། དེ་ལྟར་བྱང་ཆེན་གྱིས་གཞན་ལ་ཡང་དག་པར་
བསྟན་པར་བྱ། ལེན་དུ་གཞུག་པར་བྱ། ཞེས་སོགས་ལས་འཕྲོས་སོ། །འདིའི་
སྐབས་སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ལ་གཉིས་ལས།
དང་པོ་སྤང་བྱ་ལ་བདེན་ཞེན་འགོག་པ་ནི། གཞི་ཤེས་བྱ་ཇི་ལྟ་བས་བསྡུས་པ་གཟུགས་
ལ་སོགས་པའི་ཕུང་པོ་བདེན་པས་སྟོང་པའི་སྟོང་ཉིད་དང་། ཇི་སྙེད་པས་བསྡུས་པ་
དུས་གསུམ་དུ་གཏོགས་པའི་ཆོས་རྣམས་དང༌། ལམ་སྦྱིན་པ་དང་ཚུལ་ཁྲིམས་སོགས་
བྱང་ཆུབ་ཀྱི་ཕྱོགས་རྣམས་ལ་བདེན་པར་སྤྱོད་པའི་འདུ་ཤེས་ཀྱིས་བཅིངས་པའི་ལམ་
ཆོས་ཅན་བྱང་ཆུབ་སེམས་དཔའ་རིགས་ངེས་པ་དེའི་ལམ་གྱི་གོལ་སའི་མི་མཐུན་
ཕྱོགས་ཡིན་ཏེ། འབྲས་བུ་ཤེར་ཕྱིན་སྒྲུབ་པའི་རིང་ལམ་ཡིན་པའི་ཕྱིར། གཉིས་པ་
སྦྱིན་པ་ལ་སོགས་པ་ལ་འཁོར་གསུམ་དུ་བདེན་པར་ཞེན་པའི་ངར་འཛིན་
གཉེན་པོ་ནི། 
མེད་པ་ལ་རང་གནས་པས་གདུལ་བྱ་གཞན་དག་དེ་ལ་སྦྱོར་བར་བྱེད་པའི་བྱང་སེམས་
ཀྱི་རྒྱུད་ཀྱི་གཞི་ལམ་བདེན་མེད་དུ་མངོན་སུམ་དུ་རྟོགས་པའི་ཡེ་ཤེས་དེ་ནི་ཆོས་ཅན།
གཞི་ལམ་ལ་བདེན་པར་ཆགས་པའི་མཐའ་འགོག་པ་ཡིན་ཏེ། ཆགས་པ་དེའི་གཉེན་
པོ་ཡིན་པའི་ཕྱིར། གཉིས་པ་མཐའ་དཔྱད་པ་ལ་གསུམ་ལས་དང་པོ་ལ་ཁ་ཅིག མི་
མཐུན་ཕྱོགས་ཀྱི་གཞི་ཤེས་ཡིན་ན། མི་མཐུན་ཕྱོགས་ཡིན་པས་ཁྱབ་ཟེར་ན། ཉན་
ཐོས་ཀྱི་མཐོང་ལམ་ཆོས་ཅན། དེར་ཐལ། དེའི་ཕྱིར། དེར་ཐལ། ཐེག་དམན་
འཕགས་པའི་མཁྱེན་པ་ཡིན་པའི་ཕྱིར། འདོད་ན། དེ་ཆོས་ཅན། མི་མཐུན་ཕྱོགས་
མ་ཡིན་པར་ཐལ། མཐུན་ཕྱོགས་ཡིན་པའི་ཕྱིར། དེར་ཐལ། ལམ་ཡིན་པའི་ཕྱིར།
ཁ་ཅིག མི་མཐུན་ཕྱོགས་ཀྱི་གཞི་ཤེས་ཡིན་ན། མི་མཐུན་ཕྱོགས་སུ་གྱུར་པའི་གཞི་

༡L༠
 སྤྱི་མཐའ་ཟུང་འབྲེལ་སྐབས་གསུམ་པ། །
ཤེས་ཡིན་པས་ཁྱབ་ཟེར་ན། དེ་མི་འཐད་པར་ཐལ། དེ་ཡིན་ན། ཅིག་ཤོས་དེ་མ་
ཡིན་དགོས་པའི་ཕྱིར། ཁ་ཅིག མི་མཐུན་ཕྱོགས་ཀྱི་གཉེན་པོར་གྱུར་པའི་གཞི་ཤེས་
ཡིན་ན། མི་མཐུན་ཕྱོགས་ཀྱི་གཞི་ཤེས་ཡིན་པས་ཁྱབ་ཟེར་ན། བྱང་སེམས་
འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཉོན་མོངས་ཀྱི་གཉེན་པོར་གྱུར་པའི་གཞི་
ཤེས་ཡིན་པའི་ཕྱིར། འདོད་ན་སླའོ། །ཁ་ཅིག དེ་ཡིན་ན། གཉེན་པོའི་ཕྱོགས་ཀྱི་
གཞི་ཤེས་ཡིན་པས་ཁྱབ་ཟེར་ན། ཉན་ཐོས་འཕགས་པའི་རྒྱུད་ཀྱི་དེ་བཞིན་གཤེགས་པ་
ལ་ཕྱག་འཚལ་བར་མོས་པའི་མཁྱེན་པ་ཆོས་ཅན། དེར་ཐལ། དེའི་ཕྱིར། དེར་
ཐལ༑ མ་དད་པའི་གཉེན་པོར་གྱུར་པའི་གཞི་ཤེས་ཡིན་པའི་ཕྱིར། དེར་ཐལ། མ་
དད་པའི་གཉེན་པོར་གྱུར་པའི་ཐེག་དམན་འཕགས་པའི་མཁྱེན་པ་ཡིན་པའི་ཕྱིར། དེར་
ཐལ༑ འགྲེལ་པ་ལས། དེ་བཞིན་གཤེགས་པ་ལ་སོགས་པ་ལ་ཕྱག་འཚལ་བ་ལ་
སོགས་པ་ནི་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་གཉེན་པོ་ཡིན་མོད།
ཞེས་གསུངས་པའི་ཕྱིར། ཁ་ཅིག མི་མཐུན་ཕྱོགས་ཀྱི་གཞི་ཤེས་དེ་མྱུར་དུ་འཚང་རྒྱ་
བར་འདོད་པའི་བྱང་སེམས་ལམ་གྱི་སྤང་བྱ་ཡིན་ཀྱང་། བྱང་སེམས་ལམ་གྱི་སྤང་བྱ་
མ་ཡིན་ཟེར་ན། འོ་ན། བྱང་སེམས་ལམ་གྱི་སྤང་བྱ་ཡིན་ན། སྤང་བྱ་ཡིན་དགོས་
པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། ཐེག་དམན་འཕགས་
པའི་རྒྱུད་ཀྱི་རང་ཉིད་གཅིག་པུ་ཞི་བདེ་དོན་གཉེར་གྱི་བློ་ཆོས་ཅན། དེར་ཐལ། དེའི་
ཕྱིར༑ དེར་ཐལ། ཉན་རང་གི་བྱང་ཆུབ་དོན་གཉེར་གྱི་ཡིད་བྱེད་དང་བྲལ་བའི་བྱང་
སེམས་ཀྱི་གནས་པ་དེ། བྱང་སེམས་ཀྱི་དབེན་པར་གནས་པའི་མཆོག་ཡིན་པའི་ཕྱིར།
དེར་ཐལ། བྱང་སེམས་ཀྱིས་ཉན་རང་གི་བྱང་ཆུབ་དོན་གཉེར་གྱི་བསམ་པས་དབེན་

། ༡L༡
མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས
པའི་དབེན་པ་དེ། བྱང་སེམས་ཀྱི་དབེན་པའི་མཆོག་ཏུ་ཡུམ་གྱི་མདོ་གསུམ་ལས་
གསུངས་ཤིང༌། སྡད་པ་ལས་ཀྱང་། གང་ཞིག་གྲོང་ངམ་འོན་ཏེ་དགོན་པར་གནས་
། །འདི་ནི་འགྲོ་
ཀྱང་རུང༌། །ཐེག་པ་གཉིས་ཀྱི་སེམས་བྲལ་བྱང་ཆུབ་མཆོག་ངེས་ན
དོན་ཞུགས་པ་རྣམས་ཀྱི་དབེན་པ་སྟེ། །ཞེས་གསུངས་པའི་ཕྱིར། འདོད་མི་ནུས་ཏེ།
ལམ་ཡིན་པའི་ཕྱིར། ཁ་ཅིག སྤྱོད་པའི་འདུ་ཤེས་མི་མཐུན་ཕྱོགས། །ཞེས་པའི་
དངོས་བསྟན་གྱི་མི་མཐུན་ཕྱོགས་ལ། མི་མཐུན་ཕྱོགས་ཀྱིས་ཁྱབ་ཟེར་ན། གཟུགས་
བདེན་པར་འཛིན་པའི་བདེན་འཛིན་གྱིས་བཅིངས་པའི་ཉན་ཐོས་ཀྱི་མཐོང་ལམ་ཆོས་ཅན།
དེར་ཐལ། དེའི་ཕྱིར། དེར་ཐལ། དེའི་དངོས་བསྟན་གྱི་མི་མཐུན་ཕྱོགས་ཀྱི་གཞི་
ཤེས་ཡིན་པའི་ཕྱིར། དེར་ཐལ། གཞུང་དེས། བདེན་འཛིན་གྱིས་བཅིངས་པའི་
ཐེག་དམན་གྱི་མཐོང་ལམ་དེ་བྱང་སེམས་ལམ་གྱི་གོལ་སའི་མི་མཐུན་ཕྱོགས་སུ་བསྟན་
པའི་ཕྱིར། འདོད་མི་ནུས་སོ།། ཁ་ཅིག བདེན་འཛིན་གྱིས་མ་བཅིངས་པའི་ཉན་
ཐོས་ཀྱི་མཐོང་ལམ་ཡོད་ཟེར་ན། དེ་མེད་པར་ཐལ། དེ་མེད་པར་བསྒྲུབ་ཟིན་པའི་
ཕྱིར༑༑ ༈ གཉིས་པ་རང་ལུགས་ལ། ཐབས་ཤེས་ཁྱད་པར་ཅན་གཉིས་དང་བྲལ་
ཞིང་བདེན་འཛིན་གྱིས་བཅིངས་པའི་ཐེག་དམན་འཕགས་པའི་མཁྱེན་པ། མི་མཐུན་
ཕྱོགས་ཀྱི་གཞི་ཤེས་ཀྱི་མཚན་ཉིད། དེ་དང་འབྲས་ཡུམ་ལ་རིང་བའི་གཞི་ཤེས་གཉིས་
ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་ཆ་ནས་ཐེག་དམན་གྱི་
དོན་གཅིག 
རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ། གཉེན་པོའི་ཕྱོགས་ཀྱི་
དེ་དང་འབྲས་ཡུམ་ལ་ཉེ་བའི་གཞི་ཤེས་གཉིས་དོན་གཅིག
གཞི་ཤེས་ཀྱི་མཚན་ཉིད། 
༈ གསུམ་པ་རྩོད་པ་སྤོང་བ་ལ། ཁ་ཅིག མི་མཐུན་ཕྱོགས་ཀྱི་གཞི་ཤེས་ཡིན་ན
ཐབས་ཤེས་ཁྱད་པར་ཅན་གཉིས་དང་བྲལ་བས་ཁྱབ་པར་ཐལ། ཁྱོད་ཀྱི་དམ་བཅའ་

2L2
 སྤྱི་མཐའ་ཟུང་འབྲེལ་སྐབས་གསུམ་པ།
འཐད་པའི་ཕྱིར། འདོད་ན། ཉན་ཐོས་མཐོང་ལམ་པའི་རྒྱུད་ཀྱི་སྙིང་རྗེ་ཆོས་ཅན།
དེར་ཐལ། དེའི་ཕྱིར། དེར་ཐལ། ཐེག་དམན་འཕགས་པའི་མཁྱེན་པ་ཡིན་པའི་
ཕྱིར ༑ དེར་ཐལ། ཆོས་ཅན་དེའི་ཕྱིར། འདོད་ན། དེ་མི་འཐད་པར་ཐལ།
ཐབས་ཁྱད་པར་ཅན་དང་མ་བྲལ་བའི་ཕྱིར། དེར་ཐལ། སྙིང་རྗེ་ཁྱད་པར་ཅན་དང་མ་
བྲལ་བའི་ཕྱིར། དེར་ཐལ། སྙིང་རྗེ་དང་མ་བྲལ་བའི་ཕྱིར། ཟེར་ན། མ་ཁྱབ།
གཞན་ཡང་། གང་ཟག་གི་བདག་མེད་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་
ལམ་ཆོས་ཅན། དེར་ཐལ། དེའི་ཕྱིར། འདོད་ན། ཤེས་རབ་ཁྱད་པར་ཅན་དང་
བྲལ་བར་ཐལ། འདོད་པའི་ཕྱིར། འདོད་མི་ནུས་ཏེ། དེ་དང་ལྡན་པའི་ཕྱིར། དེར་
ཐལ༑ བདག་མེད་རྟོགས་པའི་ཤེས་རབ་དང་ལྡན་པའི་ཕྱིར། ཁྱབ་སྟེ། བདག་མེད་
རྟོགས་པའི་ཤེས་རབ་ཡིན་ན། ཤེས་རབ་ཁྱད་པར་ཅན་ཡིན་དགོས་པའི་ཕྱིར། ཟེར་
ན༑ སྐྱོན་མེད་དེ། འདིར་ཤེས་རབ་ཁྱད་པར་ཅན་ནི་སྟོང་ཉིད་རྟོགས་པའི་ཤེས་རབ་
ལ་བྱེད་རིགས་པའི་ཕྱིར། ཁ་ཅིག མི་མཐུན་ཕྱོགས་ཀྱི་གཞི་ཤེས་ཆོས་ཅན། བྱང་
སེམས་ལམ་གྱི་མི་མཐུན་ཕྱོགས་མ་ཡིན་པར་ཐལ། བྱང་ཆུབ་སེམས་དཔའི་མི་མཐུན་
ཕྱོགས་མ་ཡིན་པའི་ཕྱིར། ཟེར་ན། རེ་ཞིག་མ་གྲུབ་བྱས་པ་ལ། དེར་ཐལ། བྱང་
ཆུབ་སེམས་དཔའི་སྤང་བྱ་མ་ཡིན་པའི་ཕྱིར། དེར་ཐལ། བྱང་ཆུབ་སེམས་དཔའི་
སྤང་བྱར་མ་རྟོགས་པའི་ཕྱིར། དེར་ཐལ། བྱང་ཆུབ་སེམས་དཔས་སྤང་བྱར་མ་
རྟོགས་པའི་ཕྱིར། ཟེར་ན། མ་ཁྱབ། རྟགས་དེར་ཐལ། དེ་སྤང་བྱར་རྟོགས་པའི་
བྱང་ཆུབ་སེམས་དཔའ་མེད་པའི་ཕྱིར། དེར་ཐལ། དེ་སྤང་བྱ་མ་ཡིན་པའི་ཕྱིར།
དེར་ཐལ། དེ་བླང་བྱ་ཡིན་པའི་ཕྱིར། དེར་ཐལ། འཕགས་ལམ་ཡིན་པའི་ཕྱིར།
རྣམ་པ་གཅིག་ཏུ་ན་ཉན་ཐོས་རང་རྒྱུད་ཀྱི་རང་ཉིད་གཅིག་པུ་ཞི་བདེ་དོན་གཉེར་གྱི་བློ་དེ།

མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས། ༡༤༢
བྱང་ཆུབ་སེམས་དཔའི་སྤང་བྱ་ཡིན་ཀྱང་། ཉན་ཐོས་ཀྱི་ལམ་དེ་དེའི་སྤང་བྱ་མ་ཡིན་
ཏེ༑ ཉན་ཐོས་དེ་བྱང་སེམས་ཀྱི་སྤང་བྱ་མ་ཡིན་པའི་ཕྱིར། དེར་ཐལ། བྱང་སེམས་
ཀྱིས་ཉན་ཐོས་ལ་བཤེས་གཉེན་དུ་བསྟེན་པ་ཡོད་པའི་ཕྱིར། དེར་ཐལ། དེས་དེ་ལ་
ཆོས་ཉན་པ་ཡོད་པའི་ཕྱིར། དེར་ཐལ། ཉན་ཐོས་འཕགས་པས་བྱང་སེམས་ལ་ཆོས་
བསྟན་པ་ཡོད་པའི་ཕྱིར། དཔེར་ན། རབ་འབྱོར་དང་ཤཱ་རིའི་བུ་སོགས་བཞིན་ནོ།།
ཞེས་བྱར་རུང་ཙམ་མོ། ། ཁོ་ན་རེ། ཉན་ཐོས་ཀྱི་མཐོང་ལམ་དེ་བྱང་སེམས་ཀྱི་སྤང་བྱ་
ཡིན་པར་ཐལ། དེ་བྱང་སེམས་ལམ་གྱི་སྤང་བྱ་ཡིན་པའི་ཕྱིར་ཟེར་ན། མ་ཁྱབ་
པའམ། འདོད་ན། དེ་བྱང་སེམས་ཀྱི་སྤང་བྱར་རྟོགས་པར་ཐལ། འདོད་པའི་ཕྱིར།
ཟེར་ན། སྔར་བཞིན་བྱའོ། ། ཡང་ཁ་ཅིག དེ་མི་མཐུན་ཕྱོགས་སུ་བྱང་སེམས་ལམ་
གྱིས་རྟོགས་པའི་ཕྱིར། དེར་ཐལ། བྱང་སེམས་ལམ་གྱིས་མི་མཐུན་ཕྱོགས་སུ་
རྟོགས་པའི་ཕྱིར། དེར་ཐལ། བྱང་སེམས་ལམ་གྱི་མི་མཐུན་ཕྱོགས་སུ་རྟོགས་པའི་
ཕྱིར༑ ཟེར་ན། རྣམ་དབྱེ་ཞིབ་པར་ཕྱེད་པར་བྱའོ། ། ཡང་ཁ་ཅིག དམན་པའི་
ལམ་དེ་བྱང་སེམས་ཀྱི་སྤང་བྱ་མ་ཡིན་པར་ཐལ། ཉན་ཐོས་ཀྱི་ལམ་དེ་བྱང་ཆུབ་
སེམས་དཔའི་སྤང་བྱ་མ་ཡིན་པའི་ཕྱིར། དེར་ཐལ། ཉན་ཐོས་དེ་བྱང་ཆུབ་སེམས་
དཔའི་སྤང་བྱ་མ་ཡིན་པའི་ཕྱིར། འདོད་མི་ནུས་སོ་ཟེར་རོ། །འོན་ཀྱང་ཉན་ཐོས་ཀྱི་
ལམ་དེ་བྱང་སེམས་ཀྱི་བླང་དོར་གང་རུང་མ་ཡིན་པའི་ཕྱོགས་སུ་འཕེན་ཚུལ་ཡང་སྣ་
ཚོགས་ཡོད་དོ། ། ཁ་ཅིག གཞི་ཤེས་ཡིན་ན། སྐབས་གསུམ་པའི་དངོས་བསྟན་གྱི་
གཞི་ཤེས་ཡིན་དགོས་པར་ཐལ། མི་མཐུན་ཕྱོགས་ཀྱི་གཞི་ཤེས་དང་། གཉེན་པོའི་
ཕྱོགས་ཀྱི་གཞི་ཤེས་གང་རུང་ལ་དེ་ལྟར་དགོས་པའི་ཕྱིར། དེར་ཐལ། རྩ་བར།
མི་མཐུན་གཉེན་པོའི་ཕྱོགས་དག་གི། །རྣམ་པར་དབྱེ་བ་མ་ལུས་པ། །ཇི་སྐད་བཤད་

༡༥༤
༡༤༤ ། སྤྱི་མཐའ་ཟུང་འབྲེལ་སྐབས་གསུམ་པ། ་་
པ་འདིར་ཤེས་བྱ། །ཞེས་གསུངས་པའི་ཕྱིར། ཟེར་ན། མ་ཁྱབ། འདོད་ན།
བྱང་སེམས་སྒོམ་ལམ་པའི་རྒྱུད་ཀྱི་གཞི་ཤེས་ཆོས་ཅན། དེར་ཐལ། དེའི་ཕྱིར།
འདོད་ན། སྐབས་གསུམ་པས་སྒོམ་ལམ་དངོས་སུ་བསྟན་པར་ཐལ། འདོད་པའི་
ཕྱིར༑ འདོད་མི་ནུས་ཏེ། འགྲེལ་པ་ལས། སྒོམ་པའི་ལམ་ནི་མ་བསྟན་ཏོ། །ཞེས་
གསུངས་པའི་ཕྱིར། དེ་ལ་ཁོ་ན་རེ། སྐྱོན་མེད་དེ། དེ་ནི། གཟུགས་རྟག་མ་ཡིན་
མི་རྟག་མིན། །ཞེས་སོགས་ཀྱི་གཞུང་རྫོགས་པའི་མཇུག་དེར་སྒོམ་ལམ་དངོས་སུ་མ་
བསྟན་ཞེས་པའི་དོན་ཡིན་གྱི། སྤྱིར་སྐབས་གསུམ་པར་དེ་དངོས་སུ་མ་བསྟན་ཞེས་
པའི་དོན་མ་ཡིན་པའི་ཕྱིར་གསུངས།། ༈ གཉིས་པ་འབྲས་བུ་ལ་མཚན་འཛིན་སྤང་
གཉེན་བཤད་པ་ལ་བཞི། ཆགས་པའི་ངོ་བོ། དེའི་རྒྱུ་མཚན། ཆགས་པའི་གཉེན་
པོ༑ འཕྲོས་དོན་ནོ། །དང་པོ་ནི། རྒྱལ་ལ་སོགས་ལ་ཆགས་པ་ཕྲ། །ཞེས་
གསུངས་ཏེ། དོན་ནི། འགྲེལ་པ་ལས། །དེ་བཞིན་གཤེགས་པ་ལ་སོགས་པ་ལ་
ཕྱག་འཚལ་བ་ལ་སོགས་པ་ནི། ཞེས་པ་ནས། ཆགས་པ་ཕྲ་མོའི་ངོ་བོ་ཉིད་ཀྱི་རྣམ་པ་
ཐམས་ཅད་དུ་མ་ཡིན་པས་མི་མཐུན་པའི་ཕྱོགས་ཡིན་ནོ། །ཞེས་པའི་བར་གསུངས།
འཕྲོས་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
མཚན་མར་ཡིད་ལ་བྱེད་ན། རབ་འབྱོར་ཅི་ཙམ་མཚན་མར་གྱུར་པ་དེ་ཙམ་དུ་ཆགས་
པའོ༑ ༑ཞེས་སོགས་ལས་འཕྲོས་སོ། །ཚིག་དོན་ནི། རྒྱལ་བ་ལ་སོགས་པ་ལ་
བདེན་པར་ཆགས་པ་ཕྲ་མོས་བཅིངས་བཞིན་དུ་དེ་ལ་ཕྱག་འཚལ་བ་ལ་སོགས་པ་ཆོས་
ཅན༑ བྱང་སེམས་ལམ་གྱི་མི་མཐུན་ཕྱོགས་ཡིན་ཏེ། དེའི་གོལ་ས་ཡིན་པའི་ཕྱིར།
གཉིས་པ་རྒྱུ་མཚན་ནི། ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་ན་དེ་
ཟབ་ཉིད། །ཅེས་གསུངས་ཏེ། དོན་ནི། འགྲེལ་པར། གང་གི་ཕྱིར་ཆོས་ཀྱི་

༡༤ལ
མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས།
རིགས་རྣམས་ངོ་བོ་ཉིད་ཁོ་ནས་སྟོང་པས། ཞེས་པ་ནས། མི་མཐུན་པའི་ཕྱོགས་ཡིན་
ནོ། །ཞེས་པའི་བར་གསུངས། འཕྲོས་ནི། ཤེར་ཕྱིན་ནི་ཟབ། བཅོམ་ལྡན་འདས་
རབ་འབྱོར་ཆོས་ཐམས་ཅད་རང་བཞིན་གྱིས་དབེན་པའི་ཕྱིར།
ཀྱིས་བཀའ་སྩལ་པ། 
ཞེས་སོགས་ལས་འཕྲོས་སོ། །ཚིག་དོན་ནི། ཆོས་རྣམས་ཀྱི་ལམ་གནས་ལུགས་
མཐར་ཐུག་དེ་ནི་ཆོས་ཅན། ཁྱོད་ཟབ་པ་ཉིད་ཡིན་ཏེ། བདེན་པར་གྲུབ་པའི་རང་
བཞིན་གྱིས་དབེན་པའི་ཆོས་ཉིད་ཡིན་པའི་ཕྱིར། གསུམ་པ་གཉེན་པོ་ནི། ཆོས་
རྣམས་རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན། །ཞེས་
གསུངས་ཏེ། དོན་ནི། འགྲེལ་པར། གཟུགས་ལ་སོགས་པའི་ཆོས་རྣམས་རང་
བཞིན་གཅིག་པ་ཁོ་ན་སྟེ། ཞེས་པ་ནས། ཆགས་པ་སྤོང་བ་ཡིན་ནོ། །ཞེས་པའི་
བར་གསུངས། འཕྲོས་ནི། རབ་འབྱོར་ཆོས་རྣམས་ཀྱི་རང་བཞིན་ནི་གཉིས་མ་ཡིན་
ཏེ༑ ཆོས་ཀྱི་རང་བཞིན་ནི་གཅིག་ཏུ་ཟད་དོ། །ཆོས་ཀྱི་རང་བཞིན་གང་ཡིན་པ་རང
བཞིན་མ་ཡིན་ནོ། །ཞེས་སོགས་ལས་འཕྲོས་སོ། ། ཚིག་དོན་ནི། ཆོས་རྣམས་ཀྱི་
རང་བཞིན་བདེན་སྟོང་དུ་གཅིག་པར་མངོན་སུམ་དུ་ཤེས་པའི་བྱང་སེམས་ཀྱི་ཡེ་ཤེས་
ཆོས་ཅན། འབྲས་བུ་ལ་བདེན་པར་ཆགས་པ་སྤོང་བ་ཡིན་ཏེ། དེ་འཇོམས་བྱེད་ཀྱི་
གཉེན་པོ་ཡིན་པའི་ཕྱིར། བཞི་པ་འཕྲོས་དོན་ལ་གཉིས། ཟབ་པའི་རྒྱ་མཚན།
རྟོགས་དཀའ་བ་རྒྱུ་མཚན། དང་པོ་ནི། མཐོང་བ་ལ་སོགས་བཀག་པ་ཡིས། །དེ་
ནི་རྟོགས་པར་དཀའ་བར་བཤད། །ཅེས་གསུངས་ཏེ། དོན་ནི་འགྲེལ་པར། གང་
གི་ཕྱིར་རྣམ་པར་ཤེས་པ་ཐམས་ཅད་ཀྱིས། ཞེས་པ་ནས། ཟབ་པ་ཉིད་ཡིན་ནོ།།
ཞེས་པའི་བར་གསུངས། འཕྲོས་ནི། ཤེར་ཕྱིན་ནི། རྟོགས་པར་དཀའ་འོ།།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་འདི་ལྟར་ཡུམ་ནི་སུས་ཀྱང་

༡༥༦
 སྤྱི་མཐའ་ཟུང་འབྲེལ་སྐབས་གསུམ་པ།
མ་མཐོང་། མ་ཐོས། མ་ངེས། རྣམ་པར་མ་ཤེས། མངོན་པར་སངས་མ་རྒྱས་པ་
ཡིན་ནོ། །ཞེས་སོགས་ལས་འཕྲོས་སོ། །ཚིག་དོན་ནི། དོན་དམ་པའི་བདེན་པ་དེ་
ནི་ཆོས་ཅན། རྟོགས་པར་དཀའ་བར་བཤད་པའི་རྒྱུ་མཚན་ཡོད་དེ། མཐར་ཐུག་
དཔྱོད་པའི་རིགས་ཤེས་ཀྱིས་རྟོགས་པར་བྱ་བ་ཉིད་ཡིན་གྱི། གཟུགས་མཐོང་བ་ལ་
སོགས་པ་ཐ་སྙད་པའི་ཚད་མས་ཁྱོད་མཐོང་བ་བཀག་པ་ཡིན་ཏེ། དེའི་ཕྱིར་རོ།།
གཉིས་པ་རྟོགས་དཀའ་ནི། གཟུགས་ལ་སོགས་པ་མི་ཤེས་ཕྱིར། །དེ་ནི་བསམ་མི་
ཁྱབ་པར་འདོད། །ཅེས་གསུངས་ཏེ། དོན་ནི། འགྲེལ་པར། གང་གི་ཕྱིར་
གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པའི་རྣམ་པའི་བར་གྱི་རང་
བཞིན༑ ཞེས་པ་ནས། དེ་ནི་རྟོགས་པར་དཀའ་བ་ཉིད་ཡིན་ནོ། །ཞེས་པའི་བར་
གསུངས༑ འཕྲོས་ནི། རབ་འབྱོར་དེ་ནི་འདི་ལྟར་ཡུམ་ནི་སུས་ཀྱང་མ་ཤེས་ཏེ།
གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པས་མ་ཤེས་སོ
ཞེས་སོགས་ལས་འཕྲོས་སོ། །ཚིག་དོན་ནི། དོན་དམ་པའི་བདེན་པ་དེ་ནི་ཆོས་ཅན།
ཐ་སྙད་པའི་བློས་རྟོ གས་པར་དཀའ་བ་ཡིན་ཏེ། བློ་དེས་བསམ་གྱིས་མི་ཁྱབ་པར་
འདོད་རིགས་པའི་ཕྱིར། དེར་ཐལ། ཁྱོད་གཟུགས་ལ་སོགས་པ་ཀུན་རྫོབ་ཀྱི་བདེན་
པ་ཡིན་པར་མི་ཤེས་པའི་ཕྱིར།། ༈ གསུམ་པ་མཇུག་བསྡུ་བ་ནི། དེ་ལྟར་ཀུན་ཤེས་
ཉིད་ལུགས་ལ། །ཞེས་པ་ནས། ཇི་སྐད་བཤད་པ་འདིར་ཤེས་བྱ། །ཞེས་གསུངས་
ཏེ༑ དོན་ནི། འགྲེལ་པར། ཐམས་ཅད་ཤེས་པ་ཉིད་ཀྱི་སྐབས་སུ་དེ་ལྟར་བཤད་པའི་
ཚུལ་གྱིས། ཞེས་པ་ནས། རབ་ཏུ་དབྱེ་བ་ཤེས་པར་བྱའོ། །ཞེས་པའི་བར་གསུངས་
སོ༑ །ཚིག་དོན་ནི། ཤེས་བྱ་ཆོས་ཅན། ཀུན་ཤེས་ཉིད་ཀྱི་ལུགས་ལ་སྟེ་གཞི་ཤེས་
ཀྱི་སྐབས་སུ་མི་མཐུན་ཕྱོགས་ཀྱི་གཞི་ཤེས་དང་། གཉེན་པོའི་ཕྱོགས་ཀྱི་གཞི་ཤེས་

t
སེམས་པའི་གཞི་ཤེས་སྦྱོར་བ། །
དག་གི་རྣམ་པར་དབྱེ་བ་མ་ལུས་པ་ཡུམ་གྱི་མདོ་ལས་ཇི་སྐད་བཤད་པ་འདིར་ཡང་
དངོས་ཤུགས་ཅི་རིགས་ལ་བཤད་པ་ཤེས་པར་བྱ་སྟེ་སྔར་བཤད་པ་དེ་ལྟར་ཤེས་པར་བྱ་
དགོས་པའི་ཕྱིར། འདི་དག་གྱི་སྐབས་སུ་མཐའ་དཔྱོད་ནི་སྔར་བཤད་པ་དེས་ཤེས་པར་
བྱའོ༑༑
༈ སེམས་དཔའི་གཞི་ཤེས་སྦྱོར་བ།
གཞི་ཤེས་སྦྱོར་བ་བཤད་པ་ལ་གཉིས། དབྱེ་བ་དང་། རང་བཞིན་ནོ། །དང་པོ་ནི།
གཟུགས་སོགས་དེ་མི་རྟག་སོགས་དང་། །ཞེས་པ་ནས། སྣང་བ་རྣམ་བདུན་ཤེས་
བྱེད་དོ། །ཞེས་པའི་བར་གསུངས་ཏེ། དོན་ནི། འགྲེལ་པར། གཟུགས་ལ་
སོགས་པའི་ཆོས་ཐམས་ཅད་དང༌། དེ་དག་ཉིད་ཀྱི་མི་རྟག་པ་དང་། སྟོང་པ་ཉིད་ལ་
སོགས་པ་དང༌། ཞེས་པ་ནས། ཤུགས་ཀྱིས་ན་ཉན་ཐོས་ལ་སོགས་པ་ཡི་ནི་ཇི་སྐད་
བཤད་པ་ལས་བཟློག་སྟེ་སྦྱོར་བ་ཡིན་ནོ། །ཞེས་པའི་བར་གསུངས། འཕྲོས་ནི།
རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ། གལ་ཏེ་གཟུགས་ལ་མི་སྤྱོད་ན་
ཤེར་ཕྱིན་ལ་སྤྱོད་དོ། །ཞེས་སོགས་དང༌། གལ་ཏེ་གཟུགས་རྟག་ཅེས་བྱ་བ་འམ་མི་
རྟག་ཅེས་བྱ་བར་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་སོགས་དང༌། གཟུགས་
རྫོགས་པ་འམ་མ་རྫོགས་པའོ་ཞེས་བྱ་བར་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་
སོགས་དང༌། རྨི་ལམ་རློམ་སེམས་སུ་མི་བྱེད། རྨི་ལམ་གྱིས་རློམ་སེམས་སུ་མི་
བྱེད༑ རྨི་ལམ་ལ་རློམ་སེམས་སུ་མི་བྱེད་དོ། །ཞེས་སོགས་ལས་འཕྲོས་སོ། །འདི་
ལ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི། ཤེས་བྱ་ཆོས་ཅན།
སེམས་དཔའི་གཞི་ཤེས་སྦྱོར་བ་དེ་ལ་རྣམ་པ་བཅུ་ཡོད་དེ། དེར་གྱུར་པའི་ཡུལ་གྱི་སྒོ་

༡Lན་
སྤྱི་མཐའ་ཟུང་འབྲེལ་སྐབས་གསུམ་པ།
ནས་བཞི། ངོ་བོའི་སྒོ་ནས་གསུམ། བྱེད་ལས་ཀྱི་སྒོ་ནས་གཉིས། ཤེས་བྱེད་དཔེའི་
སྒོ་ནས་གཅིག་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཁྱད་གཞི་གཟུགས་ལ་
སོགས་པ་བདེན་པར་ཞེན་པ་དང༌། དེའི་ཁྱད་ཆོས་ཀྱི་མི་རྟག་སྡུག་བསྔལ་སོགས་དང་།
དེ་ཡོན་ཏན་གྱི་རྟེན་དུ་མ་རྫོགས་པ་དང་རབ་ཏུ་རྫོགས་པ་དང༌། དེ་ལ་བདེན་པར་
ཆགས་པ་མེད་པ་ཉིད་ལ་བདེན་པར་སྤྱོད་པ་བཀག་པའི་སྦྱོར་བ་དང་བཞི་ཡོད་པའི་ཕྱིར།
དེ་ཡང་གཟུགས་སོགས་ཞེས་པས་གཅིག་དང༌། དེ་མི་རྟག་སོགས་དང་། །ཞེས་
པས་གཅིག དེ་མ་རྫོགས་དང་རབ་རྫོགས་དང༌། །ཞེས་པས་གཅིག དེ་ལ་ཆགས་
པ་མེད་ཉིད་ལ། །སྤྱོད་པ་བཀག་པའི་སྦྱོར་བ་དང་། །ཞེས་པས་གཅིག་བསྟན་པར་
གསལ་ལོ། །གཉིས་པ་ངོ་བོའི་སྒོ་ནས་གསུམ་ཡོད་དེ། ལས་སུ་བྱ་བ་ལ་བདེན་ཞེན་
འགོག་པ་མི་འགྱུར་བ་དང་། བྱེད་པ་པོ་ལ་བདེན་ཞེན་འགོག་པ་བྱེད་པ་པོ་མེད་པ་ཉིད་
དང༌༑ 
འབྲས་བུ་ལ་བདེན་ཞེན་འགོག་པ་བྱ་དཀའ་བ་རྣམ་པ་གསུམ་གྱི་སྦྱོར་བ་དང་
གསུམ་ཡོད་པའི་ཕྱིར། བྱ་དཀའ་བ་གསུམ་ཡང་ཡ ད་དེ། ཆེད་དུ་བྱ་དཀའ་བ།
སྦྱོར་བ་བྱ་དཀའ་བ། ལས་བྱ་དཀའ་བ་དང་གསུམ་ཡོད་པའི་ཕྱིར། གསུམ་པ་བྱེད་
ལས་ཀྱི་སྒོ་ནས་གཉིས་ཡོད་དེ། རིགས་ཅན་གསུམ་གྱི་སྐལ་བ་ཇི་ལྟ་བ་བཞིན་འབྲས་
བུ་ཐོབ་པས་འབྲས་བུ་ཡོད་པར་འདོད་པའི་སྦྱོར་བ་དེ་དང་ནི། ཕན་ཡོན་དང་ལྡན་པའི་
སྒོ་ནས་གཞན་ལ་རག་ལས་པ་མེད་པ་གང་ཡིན་པའི་སྦྱོར་བ་དང་གཉིས་ཡོད་པའི་ཕྱིར།
བཞི་པ་ཤེས་བྱེད་ཀྱི་སྒོ་ནས་གཅིག་ཡོད་དེ། སྣང་བ་རྣམ་པ་བདུན་དུ་ཤེས་པར་བྱེད་
པའི་བྱང་སེམས་ཀྱི་གཞི་ཤེས་སྦྱོར་བ་གཅིག་ཡོད་པའི་ཕྱིར། སྣང་བ་རྣམ་པ་བདུན་
ཡང་ཡོད་དེ། རྨི་ལམ་དང༌། སྒྲ་མ་དང༌། སྨིག་རྒྱུ་དང༌། སྒྲ་སྙན་དང་།
གཟུགས་བརྙན་དང༌། དྲི་ཟའི་གྲོང་ཁྱེར་དང༌། སྤྲུལ་པའི་དཔེ་བདུན་ལ་བརྟེན་ནས།

༡. e
སེམས་པའི་གཞི་ཤེས་སྦྱོར་བ། །
ཕྱི་ནང་གི་ཆོས་རྣམས་བདེན་པར་མེད་ཀྱང་། རྟེན་འབྲེལ་གྱི་སྣང་བ་ཙམ་དུ་སྒྲུབ་ཚུལ་
རྣམ་པ་བདུན་ཡོད་པའི་ཕྱིར། དེའི་ཚུལ་ནི་རྣམ་བཤད་ལས་ཤེས་པར་བྱའོ།། ༈
གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག གཞི་ཀུན་རྫོབ་དང་
དོན་དམ་པའི་བདེན་པ་གང་རུང་དུ་གནས་ཚུལ་ལ་ཕྱིན་ཅི་ལོག་ཏུ་ཞེན་པའི་གཉེན་པོར་
གྱུར་པའི་སེམས་དཔའི་ཡེ་ཤེས། སེམས་དཔའི་གཞི་ཤེས་སྦྱོར་བའི་མཚན་ཉིད་ཟེར་
ན༑ ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། དེར་ཐལ། བདེན་གཉིས་གང་རུང་གི་གནས་ཚུལ་ལ་ཕྱིན་ཅི་
ལོག་ཏུ་ཞེན་པའི་གཉེན་པོར་གྱུར་པའི་སེམས་དཔའི་ཡེ་ཤེས་ཡིན་པའི་ཕྱིར། དེར་
དེ་གཉིས་གང་རུང་གི་གནས་ཚུལ་ལ་བདེན་པར་ཞེན་པའི་གཉེན་པོར་གྱུར་པའི་
ཐལ༑ 
སེམས་དཔའི་ཡེ་ཤེས་ཡིན་པའི་ཕྱིར། དེར་ཐལ། བདེན་གཉིས་གང་རུང་བདེན་པར་
འཛིན་པའི་བདེན་འཛིན་གྱི་གཉེན་པོར་གྱུར་པའི་སེམས་དཔའི་ཡེ་ཤེས་ཡིན་པའི་ཕྱིར།
དེར་ཐལ། སྟོང་ཉིད་མངོན་སུམ་དུ་རྟོགས་པའི་སེམས་དཔའི་ཡེ་ཤེས་ཡིན་པའི་ཕྱིར།།
འདོད་ན་སླའོ། ཁ་ཅིག་གཞི་ཀུན་རྫོབ་དང་དོན་དམ་པའི་སྡོད་ལུགས་གང་རུང་ལ་ཕྱིན་
ཅི་ལོག་ཏུ་ཞེན་པའི་གཉེན་པོ་སྒོམ་པའི་སེམས་དཔའི་ཡེ་ཤེས། སེམས་དཔའི་གཞི་
ཤེས་སྦྱོར་བའི་མཚན་ཉིད་ཟེར་ན། སྟོང་ཉིད་མངོན་སུམ་དུ་རྟོགས་པའི་སེམས་དཔའི་
ཡེ་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།
ཆོས་ཅན་དེའི་ཕྱིར། འདོད་མི་ནུས་སོ། ། གཞན་ཡང་། དེ་མི་འཐད་པར་ཐལ།
སྟོང་ཉིད་རྟོགས་པའི་སེམས་དཔའི་ཡེ་ཤེས་ཡིན་ན། སེམས་དཔའི་གཞི་ཤེས་སྦྱོར་བ་
མ་ཡིན་དགོས་པའི་ཕྱིར། དེར་ཐལ། སེམས་དཔའི་གཞི་ཤེས་སྦྱོར་བ་ཡིན་ན །
ཐེག་དམན་གྱི་རྟོགས་རིགས་སུ་གནས་དགོས་པའི་ཕྱིར། ཁ་ཅིག གཟུགས་སོགས་

༡e༠
 སྤྱི་མཐའ་ཟུང་འབྲེལ་སྐབས་གསུམ་པ།
དེ་མི་རྟག་སོགས་དང༌། །ཞེས་སོགས་ཀྱི་སྐབས་ནས་བསྟན་པའི་སེམས་དཔའི་ཡེ་
ཤེས་ཡིན་ན། སེམས་དཔའི་གཞི་ཤེས་སྦྱོར་བ་ཡིན་པས་ཁྱབ་ཟེར་ན། སྟོང་ཉིད་
རྟོགས་པའི་ཐེག་ཆེན་གྱི་སྦྱོར་ལམ་ཆོས་ཅན། དེར་ཐལ། དེའི་ཕྱིར། དེར་ཐལ།
གཞུང་དེས་མི་རྟག་ལ་སོགས་བཅུ་དྲུག་རྟོགས་པའི་ཐེག་ཆེན་གྱི་སྦྱོར་ལམ་དེ་སྟོང་ཉིད་
རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་གཞི་ཤེས་སྦྱོར་བར་དངོས་སུ་བསྟན་
པ་ལས་བྱུང་བའི་ཕྱིར། ཁ་ཅིག དེའི་སྐབས་ནས་བསྟན་པའི་གཞི་ཤེས་སྦྱོར་བ་ཡིན་
ན༑ སེམས་དཔའི་གཞི་ཤེས་སྦྱོར་བ་ཡིན་པས་ཁྱབ་ཟེར་ན། ཉན་ཐོས་ཀྱི་སྦྱོར་ལམ་
ཆོས་ཅན། དེར་ཐལ། དེའི་ཕྱིར། དེར་ཐལ། དེ་དེའི་ཤུགས་བསྟན་གྱི་དམན་པའི་
གཞི་ཤེས་སྦྱོར་བ་ཡིན་པའི་ཕྱིར། དེར་ཐལ། གཞུང་དེས་བྱང་སེམས་ཀྱི་གཞི་ཤེས་
སྦྱོར་བ་དངོས་སུ་བསྟན་ནས་ཉན་ཐོས་དང་རང་རྒྱལ་གྱི་གཞི་ཤེས་སྦྱོར་བ་ཤུགས་ལ་
བསྟན་པའི་ཕྱིར། དེར་ཐལ། འགྲེལ་བ་ལས། ཤུགས་ཀྱིས་ན་ཉན་ཐོས་ལ་སོགས་
པ་ཡི་ནི་ཇི་སྐད་བཤད་པ་ལས་ཟློག་སྟེ་སྦྱོར་བ་ཡིན་ནོ། ། ཞེས་གསུངས་པའི་ཕྱིར།
འདོད་ན་སླ། ཁ་ཅིག་ཀུན་རྫོབ་བདེན་པར་གྱུར་བའི་རྟག་པ་ཀུན་བཏགས་ཀྱི་མཚན་
ཉིད་ཟེར་ན། མྱུ་གུ་དོན་དམ་པར་སྐྱེ་བ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། དེར་ཐལ། མཚན་ཉིད་ཡོངས་ཆད་ཀྱི་ཀུན་བཏགས་ཡིན་པའི་ཕྱིར །
མ་གྲུབ་ན། མྱུ་གུ་ཆོས་ཅན། ཁྱོད་དོན་དམ་པར་སྐྱེ་བ་མཚན་ཉིད་ཡོངས་ཆད་ཀྱི་
ཀུན་བཏགས་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། འདོད་ན། དེ་ཆོས་
ཅན༑ རྟོག་པ་ཡིན་པར་ཐལ། འདོད་པའི་ཕྱིར། འདོད་ན། ཡོད་པར་ཐལ་ལོ།
ཁ་ཅིག རྟོག་པས་སྒྲོ་བཏགས་སུ་གྱུར་པ། ཀུན་བཏགས་ཀྱི་མཚན་ཉིད་ཟེར་ན།
རེ་ཞིག རི་བོང་རྭ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་

༡e༡
སེམས་པའི་གཞི་ཤེས་སྦྱོར་བ། །
ན༑ དེ་ཆོས་ཅན། རྟོག་པའི་ཡུལ་དུ་གྱུར་པར་ཐལ། འདོད་པའི་ཕྱིར། འདོད་ན།
རྟོག་པའི་གཞལ་བྱར་གྱུར་བར་ཐལ། འདོད་པའི་ཕྱིར། འདོད་ན། གཞལ་བྱ་ཡིན་
པར་ཐལ། འདོད་པའི་ཕྱིར། འདོད་མི་ནུས་སོ། །གཞན་ཡང་། སྔོན་པོ་ཆོས་
ཅན༑ མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། རྟོག་པས་སྒྲོ་
འདོགས་ཀྱི་ཡུལ་ཡིན་པའི་ཕྱིར། དེར་ཐལ། རང་ལ་སྒྲོ་འདོགས་ཀྱི་རྟོག་པ་ཡོད་
པའི་ཕྱིར། དེར་ཐལ། རང་ལ་བདེན་པར་སྒྲོ་འདོགས་པའི་རྟོག་པ་ཡོད་པའི་ཕྱིར།
འདོད་མི་ནུས་ཏེ། གཞན་དབང་ཡིན་པའི་ཕྱིར། གཞན་ཡང་། དེ་མི་འཐད་པར་
ཐལ༑ རང་འཛིན་རྟོག་པས་སྒྲོ་བཏགས་ཙམ་ཡིན་ན། རྟོག་པས་སྒྲོ་བཏགས་ཙམ་
ཡིན་པས་མ་ཁྱབ། རྟོག་པས་སྒྲོ་བཏགས་པ་ཙམ་གྱིས། རྟོག་པས་སྒྲོ་བཏགས་ཙམ་
དུ་མི་འགྱུར་བའི་ཕྱིར། ཕྱི་མ་དེར་ཐལ། བདེན་པར་བཟུང་བ་ཙམ་གྱིས། བདེན་
གྲུབ་ཏུ་མི་འགྱུར་བའི་ཕྱིར། ཁ་ཅིག རྒྱུ་རྐྱེན་ལས་སྐྱེས་པ། གཞན་དབང་གི་
མཚན་ཉིད་ཟེར་ན། མྱུ་གུ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
དེར་ཐལ། དངོས་པོ་ཡིན་པའི་ཕྱིར། འདོད་ན། དེ་རྒྱུ་ལས་ཀྱང་སྐྱེས་པར་ཐལ།
འདོད་པའི་ཕྱིར། འདོད་མི་ནུས་ཏེ། རྒྱུའི་བྱེ་བྲག་ཡིན་པའི་ཕྱིར། གཞན་ཡང་།
རྒྱུ་རྐྱེན་ཆོས་ཅན། རྒྱུ་རྐྱེན་ལས་སྐྱེས་པར་ཐལ། གཞན་དབང་ཡིན་པའི་ཕྱིར།
འདོད་ན། དེ་ཆོས་ཅན། ཁྱོད་ཁྱོད་ལས་མ་སྐྱེས་པར་ཐལ། ཁྱོད་བདག་མེད་ཡིན་
པའི་ཕྱིར། ཁ་ཅིག རང་གི་རྒྱུ་རྐྱེན་ལས་སྐྱེས་པ། གཞན་དབང་གི་མཚན་ཉིད།
ཟེར་ན། དོན་ཐོག་ཏུ་འཐད་མོད། འོན་ཀྱང་། གཞན་དབང་ཡོད་ན། རང་གི་རྒྱུ་
རྐྱེན་ལས་སྐྱེས་པ་ཡོད་དགོས་པར་ཐལ། དམ་བཅའ་འཐད་པའི་ཕྱིར། འདོད་ན།
རི་བོང་རྭ་ཆོས་ཅན། དེར་ཐལ། དེའི་ཕྱིར། དེར་ཐལ། འདུས་བྱས་ཡོད་པའི་

༡༠༢
 སྤྱི་མཐའ་ཟུང་འབྲེལ་སྐབས་གསུམ་པ།
ཕྱིར ༑ འདོད་མི་ནུས་སོ། །རེ་ཞིག་སོང་། ཁ་ཅིག རང་ལ་དམིགས་ནས་
བསྒོམས་པས་ཤེས་སྒྲིབ་དག་པར་འགྱུར་བའི་རྣམ་དག་ལམ་གྱི་དམིགས་པ། ཡོངས་
གྲུབ་ཀྱི་མཚན་ཉིད་ཟེར་ན། མི་རྟག་པ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། དེར་ཐལ། རང་ལ་དམིགས་ནས་བསྒོམས་པས་འཚང་རྒྱ་བར་འགྱུར་
བའི་ཕྱིར། གཞན་ཡང༌། དེ་ཆོས་ཅན། རང་ལ་དམིགས་ནས་བསྒོམས་པས་ཤེས་
སྒྲིབ་དག་པར་འགྱུར་བའི་རྣམ་དག་ལམ་གྱི་དམིགས་པ་ཡིན་པར་ཐལ། རང་ལ་
དམིགས་ནས་བསྒོམས་པས་ཤེས་སྒྲིབ་དག་པར་འགྱུར་བ་གང་ཞིག རྣམ་དག་ལམ་
གྱི་དམིགས་པ་ཡིན་པའི་ཕྱིར། དང་པོ་དེར་ཐལ། རང་ལ་དམིགས་ནས་མི་རྟག་པར་
བསྒོམས་པས་ཉོན་སྒྲིབ་སྤོང་བར་འགྱུར། བདེན་སྟོང་དུ་བསྒོམས་པས་ཤེས་སྒྲིབ་སྤོང་
བར་འགྱུར་བའི་ཕྱིར། དང་པོ་དེར་ཐལ། མི་རྟག་པར་བསྒོམས་པས་ཉོན་སྒྲིབ་སྤོང་
ནུས་པར་ཁས་བླངས་པ་ཙམ་གྱིས། མི་རྟག་པ་ཙམ་བསྒོམས་པས་ཉོན་སྒྲིབ་སྤོང་ནུས་
པར་ཁས་ལེན་མི་དགོས་པའི་ཕྱིར། དེར་ཐལ། སྟོང་ཉིད་རྟོགས་པས་འཚང་རྒྱ་བར་
ཁས་བླངས་པ་ཙམ་གྱིས། དེ་རྟོགས་པ་ཙམ་གྱིས་འཚང་རྒྱ་བར་ནུས་པར་ཁས་ལེན་
མི་དགོས་པའི་ཕྱིར། མ་གྲུབ་ན། སྟོང་ཉིད་རྟོགས་པ་ཙམ་གྱིས་འཚང་རྒྱ་ནུས་པར་
ཐལ༑ སྟོང་ཉིད་རྟོགས་པས་འཚང་རྒྱ་ནུས་པའི་ཕྱིར། དེར་ཐལ། ཚོགས་བསགས་
ནས་འཚང་རྒྱ་ནུས་པའི་ཕྱིར། གོང་དུ་འདོད་ན། འཚང་རྒྱ་བ་ལ་ཕར་ཕྱིན་དྲུག་
བསྒོམ་མི་དགོས་པར་ཐལ་ལོ། ཁ་ཅིག རང་ལ་དམིགས་ནས་བདེན་སྟོང་དུ་
བསྒོམས་པས་ཤེས་སྒྲིབ་དག་པར་ནུས་ན། རང་ལ་དམིགས་ནས་བསྒོམས་པས་ཤེས་
སྒྲིབ་དག་པར་ནུས་པས་ཁྱབ་ཟེར་ན། ལོག་ལྟ་ཆོས་ཅན། དེར་ཐལ། དེའི་ཕྱིར།
རྟགས་སླ། འདོད་ན། ལོག་ལྟ་བསྒོམས་པས་ཤེས་སྒྲིབ་སྤོང་ནུས་པར་ཐལ། ལོག་

༡༩༣
སེམས་པའི་གཞི་ཤེས་སྦྱོར་བ། ་
ལྟ་དམིགས་ཡུལ་དུ་བྱས་ནས་བསྒོམས་པས་ཤེས་སྒྲིབ་སྤོང་ནུས་པའི་ཕྱིར། དེར་ཐལ།
ལོག་ལྟ་ལ་དམིགས་ནས་བསྒོམས་པས་ཤེས་སྒྲིབ་དག་པར་བྱེད་ནུས་པའི་ཕྱིར།
རྟགས་ཁས། འདོད་ན་སླའོ། ཁ་ཅིག རང་ཉིད་ལ་དམིགས་ནས་བདེན་པར་བཟུང་
བས་ཡོན་ཏན་ཅི་རིགས་སྐྱེ་བ་ལ་གེགས་བྱེད་ན། ཡོན་ཏན་གྱི་རྟེན་དུ་མ་རྫོགས་པས་
ཁྱབ་ཟེར་ན། རྣམ་མཁྱེན་བདེན་སྟོང་ཆོས་ཅན། དེར་ཐལ། དེའི་ཕྱིར། དེར་ཐལ།
རྣམ་མཁྱེན་བདེན་སྟོང་བདེན་པར་བཟུང་ནས་ཡོན་ཏན་ཅི་རིགས་སྐྱེ་བ་ལ་གེགས་བྱེད་
པའི་ཕྱིར། དེར་ཐལ། བདེན་སྟོང་བདེན་གྲུབ་ཏུ་བཟུང་ན་ཡོན་ཏན་ཐོབ་པ་ལ་གེགས་
བྱེད་པའི་ཕྱིར། དེར་ཐལ། རྩ་ཤེས་ལས། གང་དག་སྟོང་པ་ཉིད་ལྟ་བ། །དེ་དག་
སྒྲུབ་ཏུ་མེད་པར་གསུངས། །ཞེས་གསུངས་པའི་ཕྱིར། འདོད་ན། དེ་ཆོས་ཅན།
ཡོན་ཏན་གྱི་རྟེན་དུ་རྫོགས་པར་ཐལ། དོན་དམ་བདེན་པ་ཡིན་པའི་ཕྱིར། ཁ་ཅིག
རང་ཉིད་ལ་དམིགས་ནས་བདེན་སྟོང་དུ་བསྒོམས་པས་རྟོགས་པ་གོང་ནས་གོང་འཕེལ་
དུ་འགྱུར་ན། ཡོན་ཏན་གྱི་རྟེན་དུ་རྫོགས་པས་ཁྱབ་ཟེར་ན། བདེན་འཛིན་ཆོས་ཅན།།
དེར་ཐལ། དེའི་ཕྱིར། དེར་ཐལ། ཆོས་ཐམས་ཅད་བདེན་སྟོང་དུ་དམིགས་ནས་
བསྒོམས་པས་སྒོམ་པ་པོ་རྟོགས་པ་གོང་འཕེལ་དུ་འགྱུར་བའི་ཕྱིར། འདོད་མི་ནུས་ཏེ།
ཡོན་ཏན་གྱི་རྟེན་དུ་མ་རྫོགས་པའི་ཕྱིར། དེར་ཐལ། སྒྲིབ་པ་ཡིན་པའི་ཕྱིར། ཁ་
ཅིག དེ་མ་རྫོགས་དང་རབ་རྫོགས་དང༌། །ཞེས་པའི་དངོས་བསྟན་གྱིས་མ་རྫོགས་
པའི་ཆོས་ཡིན་ན། མ་རྫོགས་པའི་ཆོས་ཡིན་པས་ཁྱབ། དེའི་སྐབས་ནས་བསྟན་པའི་
རྫོགས་པའི་ཆོས་ཡིན་ན། རྫོགས་པའི་ཆོས་ཡིན་པས་ཁྱབ་ཟེར་ན། གཟུགས་མི་
རྟག་པ་ཆོས་ཅན། ཕྱི་མ་དེར་ཐལ། དེའི་ཕྱིར། དེར་ཐལ། དེའི་སྐབས་ནས་
བསྟན་པའི་ཡོན་ཏན་གྱི་རྟེན་དུ་རྫོགས་པའི་ཆོས་ཡིན་པའི་ཕྱིར། འདོད་ན།

༡e༤
 སྤྱི་མཐའ་ཟུང་འབྲེལ་སྐབས་གསུམ་པ།
གཟུགས་ཀྱང་རྫོགས་པའི་ཆོས་ཡིན་པར་ཐལ། འདོད་པའི་ཕྱིར། འདོད་མི་ནུས་སོ།།
གཞན་ཡང་། གཟུགས་བདེན་སྟོང་སྒྱུ་མ་ལྟ་བུ་ཆོས་ཅན། དེར་ཐལ། དེའི་ཕྱིར།
རྟགས་སླའོ།། ་༈ གཉིས་པ་རང་གི་ལུགས་ལ་ཐེག་དམན་གྱི་རྟོགས་རིགས་སུ་
གནས་པའི་སེམས་དཔའི་ཡེ་ཤེས། སེམས་དཔའི་གཞི་ཤེས་སྦྱོར་བའི་མཚན་ཉིད།
དེ་ལ་ཟིན་བྱེད་ཀྱི་སྒོ་ནས་དབྱེ་ན། སྔར་བཤད་ལྟར་བཅུ་ཡོད། འདིའི་དངོས་བསྟན་
གྱི་གཙོ་བོའི་དབང་དུ་བྱས་པའི་སེམས་དཔའི་གཞི་ཤེས་སྦྱོར་བ་ནི། ཐེག་ཆེན་གྱི་སྦྱོར་
ལམ་ལ་བྱེད་པ་ཡིན་ཏེ། རྣམ་བཤད་ལས། འདིར་བཤད་པར་བྱ་བའི་གཙོ་བོ་གཞི་
ཤེས་སྦྱོར་བ་ནི། 
མཐོང་ལམ་གྱི་སྐབས་སུ་བྱང་ཆུབ་སེམས་དཔའི་རྒྱུད་ཀྱི་འདའ་བར་
བྱ་བའི་མངོན་རྟོགས་དེའི་རྒྱུ་མི་རྟག་སོགས་བཅུ་དྲུག་གི་རྣམ་པ་ཅན་གྱི་བྱང་སེམས་ཀྱི་
སྦྱོར་ལམ་དེ་ཉིད་ཡིན་ལ། ཞེས་གསུངས་པའི་ཕྱིར། རང་འཛིན་རྟོག་པས་སྒྲོ་
བཏགས་ཙམ། ཀུན་བཏགས་ཀྱི་མཚན་ཉིད་དམ་རང་ཉིད་ཀུན་བཏགས་ཡིན་པའི་
མཚན་ཉིད། དེ་ལ་མཚན་ཉིད་ཡོངས་ཆད་ཀྱི་ཀུན་བཏགས་དང༌། རྣམ་གྲངས་པའི་
ཀུན་བཏགས་གཉིས། དང་པོ་ནི། མྱུ་གུ་བདེན་པར་གྲུབ་པ་ལྟ་བུ། ཕྱི་མ་ནི། མྱུ་
གུ་རྟག་སྟོང་ལྟ་བུ། རང་གི་རྒྱུ་རྐྱེན་ལས་སྐྱེས་པ། གཞན་དབང་གི་མཚན་ཉིད་དམ།
རང་ཉིད་གཞན་དབང་ཡིན་པའི་མཚན་ཉིད། དེ་ལ་དག་མ་དག་གི་གཞན་དབང་
གཉིས༑ དང་པོ་ནི། རྣམ་མཁྱེན་ལྟ་བུ། ཕྱི་མ་ནི་བདེན་འཛིན་ལྟ་བུ། རྣམ་དག་
ལམ་གྱི་དམིགས་པ་མཐར་ཐུག ཡོངས་གྲུབ་ཀྱི་མཚན་ཉིད། དེ་ལ་སྒྲས་བརྗོད་
རིགས་ཀྱིས་དབྱེ་ན། འགྱུར་མེད་ཡོངས་གྲུབ་དང༌། ཕྱིན་ཅི་མ་ལོག་པའི་ཡོངས་
གྲུབ་གཉིས། དང་པོ་དང་ཆོས་ཉིད་དོན་གཅིག ཕྱི་མ་ནི། སྟོང་ཉིད་མངོན་སུམ་དུ་
རྟོགས་པའི་ཡེ་ཤེས་ལྟ་བུ། གཟུགས་ལྟ་བུའི་བར་ནས་མཚན་ཉིད་གསུམ་འཇོག་ཚུལ་

zer
སེམས་པའི་གཞི་ཤེས་སྦྱོར་བ།
ཡོད་དེ། གཟུགས་གཟུགས་ཀྱི་སྟེང་གི་གཞན་དབང་དང༌། གཟུགས་ལ་བདེན་པར་
སྒྲོ་བཏགས་པའི་བཏགས་ཆ་དེ་ཀུན་བཏགས་དང་། བཏགས་པ་ལྟར་བདེན་པར་མ་
གྲུབ་པ་དེ། དེའི་སྟེང་གི་ཡོངས་གྲུབ་ཡིན་པའི་ཕྱིར།། ༈ །གསུམ་པ་རྩོད་པ་སྤོང་
བ་ལ། ཁ་ཅིག གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་ཆོས་ཅན། སེམས་དཔའི་གཞི་ཤེས་སྦྱོར་བ་ཡིན་པར་ཐལ། ཐེག་དམན་
གྱི་རྟོགས་རིགས་སུ་གནས་པའི་སེམས་དཔའི་ཡེ་ཤེས་ཡིན་པའི་ཕྱིར། འདོད་ན།
དེ་ཆོས་ཅན། དེ་མ་ཡིན་པར་ཐལ། སེམས་དཔའི་གཞི་ཤེས་དངོས་ཡིན་པའི་ཕྱིར།
ཟེར་ན། མ་ཁྱབ། ཁ་ཅིག གཟུགས་བདེན་གྲུབ་ཆོས་ཅན། ཀུན་བཏགས་ཡིན་
པར་ཐལ། མཚན་ཉིད་ཡོངས་ཆད་ཀྱི་ཀུན་བཏགས་ཡིན་པའི་ཕྱིར། དེར་ཐལ།
མེད་ངེས་ཡིན་པའི་ཕྱིར། འདོད་ན། དེ་མ་ཡིན་པར་ཐལ། གཞན་དབང་ཡིན་པའི་
ཕྱིར༑ དེར་ཐལ། གཟུགས་ཡིན་པའི་ཕྱིར། དེར་ཐལ། ཀུན་བཏགས་ཀྱི་
གཟུགས་ཡིན་པའི་ཕྱིར་ན་རེ་ཞིག་མ་ཁྱབ། རྟགས་དེར་ཐལ། གཟུགས་ཀྱི་སྟེང་གི་
ཀུན་བཏགས་ཀྱི་གཟུགས་ཡིན་པའི་ཕྱིར་ན། མ་ཁྱབ། ཁོ་ན་རེ། གཟུགས་བདེན་
སྟོང་ཆོས་ཅན། ཡོངས་གྲུབ་ཡིན་པར་ཐལ། ཆོས་ཉིད་ཡིན་པའི་ཕྱིར། འདོད་ན།
མ་ཡིན་པར་ཐལ། གཞན་དབང་ཡིན་པའི་ཕྱིར། དེར་ཐལ། འདུས་བྱས་ཡིན་པའི་
ཕྱིར༑ དེར་ཐལ། གཟུགས་ཡིན་པའི་ཕྱིར། དེར་ཐལ། ཆོས་ཉིད་ཀྱི་གཟུགས་
ཡིན་པའི་ཕྱིར། མ་ཁྱབ་པའམ། མ་གྲུབ་ན། དེར་ཐལ། གཟུགས་ཀྱི་སྟེང་གི་
ཆོས་ཉིད་ཀྱི་གཟུགས་ཡིན་པའི་ཕྱིར་ན། མ་ཁྱབ། ཁ་ཅིག མྱུ་གུ་བདེན་སྟོང་ཆོས་
ཅན༑ ཡོན་ཏན་ཡིན་པར་ཐལ། ཡོན་ཏན་གྱི་རྟེན་དུ་རྫོགས་པའི་ཕྱིར། ཟེར་ན།
མ་ཁྱབ། མ་གྲུབ་ན་དེར་ཐལ། རང་ཉིད་ལ་དམིགས་ནས་བསྒོམས་པས་རྟོགས་པ་

༡es
 སྤྱི་མཐའ་ཟུང་འབྲེལ་སྐབས་གསུམ་པ།
གོང་འཕེལ་དུ་འགྱུར་པའི་ཕྱིར། ཁྱབ་སྟེ། སྐབས་འདིར་ཡོན་ཏན་གྱི་རྟེན་དུ་རྫོགས་
མ་རྫོགས་ནི་ཁྱད་པར་དེ་དང་ལྡན་མི་ལྡན་གྱི་སྒོ་ནས་འཇོག་པའི་ཕྱིར། འདོད་ན་སླ།
ཁ་ཅིག གང་ཟག་གི་བདག་མེད་ཕྲ་མོ་ཆོས་ཅན། ཡོན་ཏན་གྱི་རྟེན་དུ་རྫོགས་པར་
ཐལ༑ ཡོངས་གྲུབ་ཡིན་པའི་ཕྱིར། དེར་ཐལ། རྣམ་དག་ལམ་གྱི་དམིགས་པ་
མཐར་ཐུག་ཡིན་པའི་ཕྱིར། དེར་ཐལ། ཉོན་སྒྲིབ་དག་པར་འགྱུར་པའི་རྣམ་དག་
ལམ་གྱི་དམིགས་པ་མཐར་ཐུག་ཡིན་པའི་ཕྱིར། ཟེར་ན། མ་ཁྱབ། འདོད་ན།
དེ་ཆོས་ཅན། ཡོན་ཏན་གྱི་རྟེན་དུ་མ་རྫོགས་པར་ཐལ། ཀུན་རྫོབ་ཡིན་པའི་ཕྱིར།།
ཟེར་ན། མ་ཁྱབ། མ་གྲུབ་ན། དེར་ཐལ། ཀུན་རྫོབ་བདེན་པ་ཡིན་པའི་ཕྱིར།
ཁ་ཅིག སྟོང་ཉིད་མངོན་སུམ་དུ་རྟོགས་པའི་སློབ་པའི་ཡེ་ཤེས་ཆོས་ཅན། ཡོངས་
གྲུབ་ཡིན་པར་ཐལ། ཕྱིན་ཅི་མ་ལོག་པའི་ཡོངས་གྲུབ་ཡིན་པའི་ཕྱིར། ཟེར་ན།
མ་ཁྱབ། རྟགས་དེར་ཐལ། ཆོས་ཅན་དེའི་ཕྱིར། ཁྱབ་སྟེ། དེ་ཡིན་ན། ཡུལ་
ཅན་དོན་དམ་བདེན་པ་ཡིན་དགོས་པའི་ཕྱིར ། །
༈ འཛིན་སྟངས་མཉམ་ཉིད། །
གཉིས་པ་རང་བཞིན་ནི། གཟུགས་ལ་སོགས་ལ་རློམ་མེད་པ། །རྣམ་བཞི་དེའི་
མཉམ་པ་ཉིད། །ཅེས་གསུངས་ཏེ། དོན་ནི། འགྲེལ་པར། གཟུགས་ལ་སོགས་
པ་ལ་མངོན་པར་ཞེན་པ་དང༌། ཞེས་པ་ནས། མཉམ་པ་ཉིད་ཡིན་ནོ། ། ཞེས་པའི་
བར་གསུངས། འཕྲོས་ནི། གཟུགས་རློམ་སེམས་སུ་མི་བྱེད། གཟུགས་ཀྱིས་རློམ་
སེམས་སུ་མི་བྱེད། གཟུགས་བདག་གི་ཞེས་བྱ་བར་རློམ་སེམས་སུ་མི་བྱེད།
གཟུགས་ལ་རློམ་སེམས་སུ་མི་བྱེད། ཅེས་སོགས་ཀྱི་མདོ་ལས་འཕྲོས་སོ། །འདིའི་

༡e/
འཛིན་སྟངས་མཉམ་ཉིད། །
སྐབས་སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ནི། ཤེས་བྱ་ཆོས་
ཅན༑ འདིར་བསྟན་སེམས་དཔའི་གཞི་ཤེས་སྦྱོར་བ་དེ་ཡི་མཉམ་པ་ཉིད་དེ་ལ་རྣམ་པ་
བཞི་ཡོད་དེ། ཡུལ་གཟུགས་ལ་སོགས་པའི་ངོ་བོ་དང་མཚན་མ་དང་དབྱེ་བ་དང་ཡུལ་
ཅན་ལ་བདེན་པར་རློམ་པ་མེད་པའི་སྦྱོར་བ་རྣམས་སུ་ཡོད་པའི་ཕྱིར། གཉིས་པ་མཐའ་
དཔྱད་པ་ལ་གསུམ་ལས། དང་པོ་ལ། ཁ་ཅིག ཡུལ་ཡུལ་ཅན་ལ་བདེན་ཞེན་
འགོག་པའི་སེམས་དཔའི་ཡེ་ཤེས། སེམས་དཔའི་གཞི་ཤེས་སྦྱོར་བའི་མཉམ་ཉིད་ཀྱི་
མཚན་ཉིད་ཟེར་ན། ཐེག་ཆེན་གྱི་བར་ཆད་མེད་ལམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། འདོད་ན། སེམས་དཔའི་གཞི་ཤེས་སྦྱོར་བ་ཡིན་པར་ཐལ།
འདོད་པའི་ཕྱིར། འདོད་ན། ཐེག་དམན་གྱི་རྟོགས་རིགས་སུ་གནས་པར་ཐལ།
འདོད་པའི་ཕྱིར། འདོད་མི་ནུས་སོ། ཁ་ཅིག ཡུལ་ཡུལ་ཅན་བདེན་སྟོང་མཉམ་པ་
ཉིད་དུ་རྟོགས་པའི་སེམས་དཔའི་ཡེ་ཤེས། སེམས་དཔའི་གཞི་ཤེས་སྦྱོར་བའི་མཉམ་
ཉིད་ཀྱི་མཚན་ཉིད་ཟེར་ན། གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་
ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་
ཐལ༑ ཐེག་དམན་གྱི་རྟོགས་རིགས་སུ་གནས་པའི་སེམས་དཔའི་ཡེ་ཤེས་ཡིན་པའི་
ཕྱིར༔ འདོད་ན། སྟོང་ཉིད་རྟོགས་པའི་སེམས་དཔའི་ཡེ་ཤེས་ཡིན་པར་ཐལ་ལོ།
ཁ་ཅིག སྟོང་ཉིད་རྟོགས་པའི་ཤེས་རབ་ཀྱིས་ཟིན་ཅིང་། ཉན་ཐོས་ཀྱི་རྟོགས་རིགས་
སུ་གནས་པའི་སེམས་དཔའི་ཡེ་ཤེས། སེམས་དཔའི་གཞི་ཤེས་སྦྱོར་བའི་མཉམ་ཉིད་
ཀྱི་མཚན་ཉིད་ཟེར་ན། གཟུགས་ཕྱི་རོལ་དོན་གྱིས་སྟོང་པ་མངོན་སུམ་དུ་རྟོགས་པའི་
ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར །
འདོད་ན། ཉན་ཐོས་ཀྱི་རྟོགས་རིགས་སུ་གནས་པར་ཐལ། འདོད་པའི་ཕྱིར།

༡e
 སྤྱི་མཐའ་ཟུང་འབྲེལ་སྐབས་གསུམ་པ།
འདོད་མི་ནུས་སོ། ཁ་ཅིག སེམས་དཔའི་གཞི་ཤེས་སྦྱོར་བ་ཡིན་ན། སེམས་
དཔའི་གཞི་ཤེས་སྦྱོར་བའི་མཉམ་ཉིད་ཡིན་པས་ཁྱབ་ཟེར་ན། བདེན་འཛིན་གྱིས་
བཅིངས་བཞིན་དུ་འདུས་བྱས་མི་རྟག་པར་རྟོགས་པའི་ཐེག་ཆེན་གྱི་ཚོགས་ལམ་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཐེག་དམན་གྱི་རྟོགས་རིགས་སུ་གནས་
བའི་སེམས་དཔའི་ཡེ་ཤེས་ཡིན་པའི་ཕྱིར། འདོད་ན། ། སྟོང་ཉིད་རྟོགས་པའི་ཤེས་
རབ་ཀྱིས་ཟིན་པར་ཐལ། འདོད་པའི་ཕྱིར། ཁྱབ་སྟེ། མཉམ་ཉིད་ཅེས་པས་སྟོང་
ཉིད་རྟོགས་པའི་ཤེས་རབ་ཀྱིས་ཟིན་དགོས་པར་བསྟན་པའི་ཕྱིར། དེར་ཐལ། དེ་ལ་
མཉམ་ཉིད་ཀྱི་མིང་སྨོས་པ་ལ་དགོས་པ་ཡོད་བའི་ཕྱིར།། ༈ གཉིས་པ་རང་ལུགས་
ལ༑ སེམས་དཔའི་གཞི་ཤེས་སྦྱོར་བའི་ཡུལ་ཡུལ་ཅན་བདེན་སྟོང་དུ་རྟོགས་པའི་ཤེས་
རབ་ཀྱིས་ཟིན་པའི་སྒོ་ནས་ཉན་ཐོས་ཀྱི་རྟོགས་རིགས་སུ་གནས་བའི་ཐེག་ཆེན་གྱི་དོན་
མངོན་རྟོགས་དེ། སྐབས་འདིར་དངོས་སུ་བསྟན་པའི་སེམས་དཔའི་གཞི་ཤེས་སྦྱོར་
བའི་མཉམ་ཉིད་ཀྱི་མཚན་ཉིད། སྤྱིར་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་
ནས་ཐེག་དམན་གྱི་རྟོགས་རིགས་སུ་གནས་པའི་སེམས་དཔའི་ཡེ་ཤེས། སེམས་
དཔའི་གཞི་ཤེས་སྦྱོར་བའི་མཉམ་ཉིད་ཀྱི་མཚན་ཉིད། མཚན་གཞི་ནི་མི་རྟག་སོགས་
བཅུ་དྲུག་རྟོགས་པའི་ཐེག་ཆེན་གྱི་སྦྱོར་ལམ་ལྟ་བུའོ།། ༈ གསུམ་པ་རྩོད་པ་སྤོང་ལ།
ཁ་ཅིག་སེམས་དཔའི་གཞི་ཤེས་སྦྱོར་བའི་མཉམ་ཉིད་ཡིན་ན། སྟོང་ཉིད་རྟོགས་པའི་
ཡེ་ཤེས་ཡིན་དགོས་པར་ཐལ། དེ་ཡིན་ན། སེམས་དཔའི་གཞི་ཤེས་སྦྱོར་བའི་ཡུལ་
ཡུལ་ཅན་བདེན་སྟོང་མཉམ་པ་ཉིད་དུ་རྟོགས་པའི་ཡེ་ཤེས་ཡིན་དགོས་པའི་ཕྱིར། དེར་
ཐལ༑ 
དེ་ལྟར་དགོས་པ་རྣམ་བཤད་ལས་གསུངས་པའི་ཕྱིར་ཟེར་ན། སྐྱོན་མེད་དེ།
དེ་ནི་བྱེད་ལ་དགོངས་བའི་ཕྱིར། ཁ་ཅིག ཐེག་དམན་གྱི་རྒྱུད་ལ་སེམས་དཔའི་གཞི་

༡ee
1:|: མཐོང་ལམ།
ཤེས་སྦྱོར་བའི་མཉམ་ཉིད་མེད་པར་ཐལ། དེ་ཡིན་ན། སྟོང་ཉིད་རྟོགས་པའི་ཤེས་
རབ་ཀྱིས་ཟིན་པས་ཁྱབ་པའི་ཕྱིར། འདོད་ན། དེ་ཡོད་བར་ཐལ། དེའི་རྒྱུད་ལ་གཞི་
ཤེས་སྦྱོར་བ་ཡོད་པའི་ཕྱིར་ན། མ་ཁྱབ།།།
༈ མཐོང་ལམ།
གསུམ་པ་སྦྱོར་བ་བསྒོམ་པའི་འབྲས་བུ་བཤད་པ་ལ་གཉིས། སྐད་གཅིག་མ་མདོར་
བསྟན་པ། རྣམ་པ་རྒྱས་པར་བཤད་པའོ། །དང་པོ་ནི། སྡུག་བསྔལ་ལ་སོགས་
བདེན་པ་ལ། །ཞེས་སོགས་རྐང་པ་བཞི་གསུངས་ཏེ། དོན་ནི། བྱང་སེམས་མཐོང་
ལམ་པའི་རྒྱུད་ཀྱི་སྡུག་བསྔལ་ལ་སོགས་པའི་བདེན་པ་བཞི་པོ་སོ་སོ་ལ་དམིགས་ནས་
ཆོས་ཤེས་པའི་བཟོད་པ་དང་། རྗེས་སུ་ཤེས་པའི་བཟོད་པ་དང་། ཆོས་དང་རྗེས་སུ་
ཤེས་པའི་མཐོང་ལམ་སྐད་ཅིག་མ་བཅུ་དྲུག་གི་བདག་ཉིད་འདི་ཆོས་ཅན། ཀུན་ཤེས་
པའི་ཚུལ་མཐོང་ལམ་པའི་ལམ་ཡིན་ཏེ། འདའ་བྱེད་ཐེག་ཆེན་གྱི་བདེན་པ་མངོན་
རྟོགས་ཡིན་པའི་ཕྱིར། ཞེས་འཆད་པ་ལ། འགྲེལ་པར། བདེན་པ་སོ་སོ་ལ་ཆོས་
ཤེས་པའི་བཟོད་པ་དང༌། ཞེས་པ་ནས། ཐམས་ཅད་ཤེས་པ་ཉིད་ཀྱི་སྐབས་སུ་མཐོང་
བའི་ལམ་ཡིན་ནོ། །ཞེས་པའི་བར་གསུངས་པའི་ཕྱིར། གཉིས་པ་རྒྱས་པར་བཤད་
པ་ལ། གཟུགས་རྟག་མ་ཡིན་མི་རྟག་མིན། །ཞེས་པ་ནས། ཀུན་ཤེས་ཉིད་ཀྱི་སྐད་
ཅིག་མ། །ཞེས་པའི་བར་གསུངས་ཏེ། དོན་ནི་འགྲེལ་པར། ངོ་བོ་ཉིད་མེད་པའི་
ཕྱིར་གཟུགས་ལ་སོགས་པ་རྟག་པ་དང་མི་རྟག་པ་ཉིད་དང་བྲལ་བས་ན། ཞེས་པ་ནས།
ཤེས་པ་སྐྱེ་བ་མེད་པ་ཞེས་བྱ་བ་ནི་ལམ་གྱི་བདེན་པ་ཡིན་ཏེ། ཞེས་པའི་བར་གསུངས།
ཤེས་བྱ་ཆོས་ཅན། རྩ་འགྲེལ་དེ་དག་གང་ལས་འཕྲོས་པ་ཡོད་དེ། རབ་འབྱོར་བྱང་

༢༠༠
 སྤྱི་མཐའ་ཟུང་འབྲེལ་སྐབས་གསུམ་པ།
ཆུབ་སེམས་དཔའ་སེམས་དཔའ་ཆེན་པོ་བྱམས་པ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་གཟུག་རྟག་ཅེས་བྱ་བའམ།
མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། །ཞེས་པ་ནས། རབ་འབྱོར་གལ་ཏེ་
བྱང་ཆེན་གྱི་ཤེར་ཕྱིན་ལ་སྤྱོད་པ་ཚེ། དེ་ལྟར་རྣམ་པར་མི་རྟོག དེ་ལྟར་མི་དམིགས་
ཏེ༑ དེ་ལྟར་འཕྲོ་བར་ཡང་མི་བྱེད་ན་ཤེར་ཕྱིན་ལ་སྤྱོད་པའོ། །ཞེས་པའི་བར་གྱི་མདོ་
ལས་འཕྲོས་པའི་ཕྱིར། འདིའི་སྐབས་སུ་གཉིས་ཚིག་དོན་དང་། མཐའ་དཔྱད་པའོ།།
དང་པོ་ལ་གཉིས། སོ་སོར་བཤད་པ་དང་། དོན་བསྡུ་བའོ། །དང་པོ་ནི། སྡུག་
བསྔལ་གྱི་བདེན་པས་བསྡུས་པའི་གཟུགས་སོགས་ཆོས་ཅན། དོན་དམ་པར་རྟག་པ་
ཡང་མ་ཡིན་མི་རྟག་པ་ཡང་མ་ཡིན་ཏེ། དོན་དམ་པར་རྟག་མི་རྟག་དང་བྲལ་བའི་
ཕྱིར༔ དེར་ཐལ། དོན་དམ་པར་ངོ་བོ་ཉིད་མེད་པའི་ཕྱིར། རྟགས་འདི་འོག་མ་
རྣམས་ལ་ཡང་སྦྱོར། སྡུག་བདེན་གྱི་རྣམ་པ་ནི། དོན་དམ་པར་རྟག་ཆད་ཀྱི་མཐའ་
ལས་འདས་པ་དང་། སྡུག་བསྔལ་དོན་གཞན་གྱིས་སྟོང་པ་རང་བཞིན་གྱིས་རྣམ་པར་
དག་པ་དང་། སྡུག་བསྔལ་རང་དབང་བའི་བདག་གི་ངོ་བོར་མ་གྲུབ་པ་དོན་དམ་པར་
མ་སྐྱེས་པ་དང་མ་འགགས་པ་སོགས་ཀྱིས་ཀུན་ནས་ཉོན་མོངས་པ་དང་རྣམ་པར་བྱང་
བ་མ་ཡིན་ཏེ། རིམ་པ་བཞིན་དོན་དམ་པར་སྡུག་བསྔལ་དང་སྡུག་བསྔལ་མ་ཡིན་པ་
དང་བྲལ་བའི་ཕྱིར་དང༌། སྟོང་མི་སྟོང་དང་བྲལ་བའི་ཕྱིར་དང་། བདག་དང་བདག་
མེད་པ་དང་བྲལ་བའི་ཕྱིར་རོ། །དེ་དག་ཆོས་ཅན། ཐེག་ཆེན་མཐོང་ལམ་སྔག་
བསྔལ་ཤེས་བཟོད་ཀྱི་དམིགས་ཡུལ་ཡིན་ཏེ། དེས་ཁྱོད་དེ་ལྟར་དོན་དམ་པར་མ་གྲུབ་
པར་མངོན་སུམ་དུ་རྟོགས་པའི་ཕྱིར། ཀུན་འབྱུང་ནི་དོན་དམ་པར་མ་གྲུབ་པ་ནམ་
མཁའ་དང་འདྲ་བ་དང་། ཆགས་པ་ལ་སོགས་པའི་སྲིད་པ་དོན་དམ་པར་གྲུབ་པ་

༢༠༡
མཐོང་ལམ། གདན་
སྤངས་པ་དང༌། དེ་དག་དོན་དམ་པར་ཡོངས་སུ་འཛིན་པ་ལས་གྲོལ་བ་དང་། དེ་
དོན་དམ་པར་ངོ་བོ་ཉིད་ཀྱིས་བརྗོད་དུ་མེད་པ་ཡིན་ཏེ། རིམ་པ་བཞིན་སྡུག་བསྔལ་གྱི་
རྒྱུ་དང་དེའི་རྒྱུ་མ་ཡིན་པ་དང༌། ཀུན་འབྱུང་དང་ཀུན་འབྱུང་མ་ཡིན་པ་དང༌། རབ་
སྐྱེ་དང་རབ་སྐྱེ་མ་ཡིན་པ་དང་། རྐྱེན་དང་རྐྱེན་མ་ཡིན་པར་དོན་དམ་པར་མ་གྲུབ་པའི་
ཕྱིར༑ དེ་དག་ཆོས་ཅན། ཀུན་འབྱུང་ཤེས་བཟོད་ཀྱི་དམིགས་པ་ཡིན་ཏེ། དེས་དེ་
ལྟར་དོན་དམ་པར་མ་གྲུབ་པར་མངོན་སུམ་དུ་རྟོགས་པའི་ཕྱིར། འགོག་པའི་བདེན་པ་
འདིའི་དོན་སྔག་བསྔལ་སྤང་བའི་བྲལ་བ་ནི། དོན་དམ་པར་མེད་པའི་རྒྱ་མཚན་གང་
གི་ཕྱིར་ན་དེའི་ཚིག་ཏུ་བརྗོད་པ་ཡིས་གཞན་རྒྱུད་ལ་དོན་དམ་པར་སྦྱིན་དུ་མེད་པ་དང་།
བྲལ་བ་དེ་དམིགས་པ་དོན་དམ་པར་མེད་པར་བྱེད་པ་དང་། རྟག་ཆད་ལས་འདས་ཤིང་
རང་བཞིན་གྱིས་ཤིན་ཏུ་རྣམ་པར་དག་པ་དང༌། ནང་ཐམས་ཅད་མི་འབྱུང་པའི་ཕན་
ཡོན་དང་ལྡན་པ་ཡིན་ཏེ། རིམ་པ་བཞིན་འགོག་པ་དང་འགོག་པ་མ་ཡིན་པ་དང་།
ཞི་པ་དང་ཞི་བ་མ་ཡིན་པ་དང༌། གྱ་ནོམ་དང་གྱ་ནོམ་མ་ཡིན་པ་དང་། ངེས་འབྱུང་
དང་ངེས་འབྱུང་མ་ཡིན་པར་དོན་དམ་པར་མ་གྲུབ་པའི་ཕྱིར། དེ་དག་ཆོས་ཅན།
འགོག་པ་ཤེས་བཟོད་ཀྱི་དམིགས་པ་ཡིན་ཏེ། དེས་དེ་ལྟར་དོན་དམ་པར་མ་གྲུབ་པར་
མངོན་སུམ་དུ་རྟོགས་པའི་ཕྱིར། སྟོང་ཉིད་མངོན་སུམ་དུ་རྟོགས་པའི་ལམ་གྱི་བདེན་པ་
ནི༑ དམྱལ་བ་ལ་སོགས་པའི་ངན་སོང་ཆད་པ་དང༌། རྒྱུན་ཞུགས་སོགས་ཀྱི་འབྲས་
བུ་ནི་མངོན་དུ་བྱ་བ་ལ་དོན་དམ་པར་རྣམ་པར་མི་རྟོག་པ་ཉིད་དང་། དོན་དམ་པར་
གྲུབ་པའི་མཚན་མ་དག་དང་མ་འབྲེལ་བ་དང་། བརྗོད་བྱའི་དངོས་པོ་དང་རྗོད་བྱེད་ཀྱི་
མིང་སོ་སོ་དང་དེ་གཉིས་པོ་ལ་གཉིས་དང་བཅས་པའི་ཚུལ་གྱིས་ཤེས་པ་སྐྱེ་བ་མེད་པ་ནི་
ཡིན་ཏེ། རིམ་པ་བཞིན་ལམ་དང་ལམ་མ་ཡིན་པ་དང༌། རིགས་པ་དང་རིགས་པ་མ་

༢༠༢
 སྤྱི་མཐའ་ཟུང་འབྲེལ་སྐབས་གསུམ་པ།
ཡིན་པ་དང་། སྒྲུབ་པ་དང་སྒྲུབ་པ་མ་ཡིན་པ་དང༌། ངེས་འབྱིན་དང་ངེས་འབྱིན་མ་
ཡིན་པར་དོན་དམ་པར་མ་གྲུབ་པའི་ཕྱིར། དེ་དག་ཆོས་ཅན། ཐེག་ཆེན་མཐོང་ལམ་
ལམ་ཤེས་བཟོད་ཀྱི་དམིགས་པ་ཡིན་ཏེ། དེས་དེ་ལྟར་དོན་དམ་པར་མ་གྲུབ་པར་
མངོན་སུམ་དུ་རྟོགས་པའི་ཕྱིར།། ༈ གཉིས་པ་དོན་བསྡུ་བ་ནི། ཀུན་ཤེས་ཀྱི་སྐད་
ཅིག་མ། ། ཞེས་གསུངས་ཏེ། དོན་ནི། སྔར་བཤད་པའི་ཀུན་ཤེས་ཉིད་ཀྱི་ཤེས་
བཟོད་སྐད་ཅིག་མ་བཅུ་དྲུག་པོ་ཆོས་ཅན། བྱང་སེམས་ཀྱི་མཐོང་བའི་ལམ་ཡིན་ཏེ།
དེའི་བདེན་པ་མངོན་རྟོགས་ཡིན་པའི་ཕྱིར། ཞེས་འཆད་པ་ལ། འགྲེལ་པ་ལས།
དེ་ལྟ་བུའི་རྣམ་པ་ཅན་གྱི་ཀུན་ཤེས་པ་ཉིད་ཀྱི་སྐད་ཅིག་མ་དེ་དག་ནི་བྱང་ཆུབ་སེམས་
དཔའ་རྣམས་ཀྱི་མཐོང་བའི་ལམ་ཡིན་ནོ། །ཞེས་གསུངས་པའི་ཕྱིར།། ༈ གཉིས་
པ་མཐའ་དཔྱད་པ་ལ་གསུམ་ལས། ཁ་ཅིག སྤྲོས་བྲལ་མངོན་སུམ་དུ་རྟོགས་པའི་
ཐེག་ཆེན་གྱི་བདེན་པ་མངོན་རྟོགས། སྐབས་འདིར་བསྟན་པའི་མཐོང་ལམ་གྱི་མཚན་
ཉིད་ཟེར་ན། མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
སྐབས་འདིར་ཤུགས་ལ་བསྟན་པའི་མཐོང་ལམ་ཡིན་པའི་ཕྱིར། དེར་ཐལ། རྣམ་
བཤད་ལས། འདའ་བྱའི་མངོན་རྟོགས་བྱང་སེམས་ཀྱི་མཐོང་ལམ་གྱིས་བསྔས་པ་ནི།
དངོས་བསྟན་གྱིས་མཐོང་ལམ་དེའི་ཤུགས་ལ་བསྟན་པ་ཡིན་ནོ། །ཞེས་གསུངས་པའི་
ཕྱིར༑ གཞན་ཡང་། ཉན་ཐོས་ཀྱི་མཐོང་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེ་དེར་ཐལ། རྣམ་བཤད་ལས། འདིས་ཉན་ཐོས་རང་རྒྱུད་ཀྱི་
མཐོང་ལམ་དང༌། བྱང་ཆུབ་སེམས་དཔའི་རྒྱུད་ལ་བསྒོམ་པར་བྱ་བ་ཤེས་མཐོང་གིས་
བལྟས་ནས་འདའ་བར་བྱ་བའི་མཐོང་ལམ་ག 
ཉིས་ཀ་བསྡུས་ནས་བསྟན་པ་ཡིན་ནོ།།

༢༠༣
མཐོང་ལམ། །
ཞེས་གསུངས་པའི་ཕྱིར། གཉིས་ཀ་ལ་འདོད་པར་མི་ནུས་སོ། ཁ་ཅིག འདའ་བྱེད་
ཀྱི་ཐེག་ཆེན་མཐོང་ལམ་ཡིན་ན། སྐབས་འདིར་དངོས་བསྟན་གྱི་འདའ་བྱེད་མཐོང་
ལམ་ཡིན་པས་ཁྱབ་ན། གང་ཟག་གི་བདག་མེད་རྟོགས་པའི་འདའ་བྱེད་ཐེག་ཆེན་གྱི་
མཐོང་ལམ་ཆོས་ཅན། དེར་ཐལ། དེའི་ཕྱིར། དེར་ཐལ། དམན་པའི་ས་ལས་
འདའ་བྱེད་ཀྱི་ཐེག་ཆེན་མཐོང་ལམ་ཡིན་པའི་ཕྱིར། དེར་ཐལ། ཐེག་ཆེན་གྱི་མཐོང་
ལམ་ཡིན་པའི་ཕྱིར། འདོད་མི་ནུས་ཏེ། སྐབས་འདིར་ཤུགས་ལ་བསྟན་པའི་འདའ་
བྱའི་མཐོང་ལམ་ཡིན་པའི་ཕྱིར། དེར་ཐལ། རྣམ་བཤད་ལས། འདིར་དངོས་སུ་
བསྟན་པའི་མཐོང་ལམ་འདའ་བྱེད་དང་། ཤུགས་ལ་བསྟན་པའི་འདའ་བྱའི་མངོན་
རྟོགས་སོ། །ཞེས་གསུངས་པའི་ཕྱིར། ཁ་ཅིག བྱང་ཆུབ་སེམས་དཔའ་གནས་
ནས་འདའ་བ་དང་། ཤེས་མཐོང་གིས་བལྟས་ནས་འདའ་བའི་མཐོང་ལམ་གང་རུང་
ཡིན་ན། བྱང་ཆུབ་སེམས་དཔའི་རང་རྒྱད་ཀྱི་མཐོང་ལམ་ཡིན་པས་ཁྱབ་ཟེར་ན།
ཉན་རང་གི་མཐོང་ལམ་ཆོས་ཅན། དེར་ཐལ། དེའི་ཕྱིར། དེར་ཐལ། བྱང་ཆུབ་
སེམས་དཔས་ཤེས་མཐོང་གིས་བལྟས་ནས་འདའ་བའི་མཐོང་ལམ་ཡིན་པའི་ཕྱིར།
དེར་ཐལ། རྣམ་བཤད་ལས། བྱང་ཆུབ་སེམས་དཔས་ཉན་རང་གི་ས་ལ་མཐོང་ལམ་
གྱི་སྐབས་སུ་ཤེས་མཐོང་གིས་བལྟས་ནས་དེ་ལས་འདའ་བར་བྱེད་པ་དེ་ཡིན་ལ།
ཞེས་གསུངས་པའི་ཕྱིར། ཁོ་ན་རེ། དེ་མི་འཐད་པར་ཐལ། བྱང་སེམས་ཀྱིས་ཤེས་
མཐོང་གིས་བལྟས་ནས་འདའ་བའི་དོན་བྱང་སེམས་རང་རྒྱུད་ལ་བསྐྱེད་ནས་ཤེས་ཞིང་
མཐོང་བའི་སྒོ་ནས་འདའ་བའི་དོན་ཡིན་གྱི། མིག་གིས་གཟུགས་ལ་བལྟས་ནས་
འདའ་བ་ལྟ་བུ་མ་ཡིན་པར་བཤད་པའི་ཕྱིར། ཟེར་ན། སྐྱོན་མེད་དེ། དེ་ནི་བྱང་
སེམས་རང་རྒྱུད་ཀྱི་འདའ་བྱའི་ལམ་ལ་དགོངས་པའི་ཕྱིར། ༈ །གཉིས་པ་རང་

༢༠ <
 སྤྱི་མཐའ་ཟུང་འབྲེལ་སྐབས་གསུམ་པ།
ལུགས་ལ་རྣམ་བཤད་ལྟར་ན་སྤྲོས་བྲལ་མངོན་སུམ་དུ་རྟོགས་པའི་ཐེག་ཆེན་གྱི་བདེན་པ་
མངོན་རྟོགས། སྐབས་འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་
ཉིད༑ དེ་ལ་ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཡོད། འོན་
ཀྱང་མཁས་པ་ཁ་ཅིག་མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཐེག་ཆེན་
གྱི་མཐོང་ལམ་འདིའི་དངོས་བསྟན་གྱི་གཙོ་བོ་ཡིན་ཞེས་གསུངས་ཀྱང་རྩ་འགྲེལ་དང་མི་
མཐུན་སྙམ་མོ།། ༈ གསུམ་པ་རྩོད་པ་སྤོང་བ་ལ། ཁ་ཅིག དམན་ལམ་སྔོན་དུ་
སོང་བའི་ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། སྐབས་འདིར་དངོས་
སུ་བསྟན་པའི་ཐེག་ཆེན་གྱི་མཐོང་ལམ་ཡིན་པར་ཐལ། སྤྲོས་བྲལ་མངོན་སུམ་དུ་
རྟོགས་པའི་ཐེག་ཆེན་གྱི་བདེན་པ་མངོན་རྟོགས་ཡིན་པའི་ཕྱིར། དེར་ཐལ། ཐེག་ཆེན་
མཐོང་ལམ་བར་ཆད་མེད་ལམ་ཡིན་པའི་ཕྱིར། འདོད་ན། དེ་ཆོས་ཅན། སྐབས་
འདིར་དངོས་བསྟན་བསྟན་བྱའི་གཙོ་བོ་ཡིན་པར་ཐལ། འདོད་པའི་ཕྱིར། ཟེར་ན།
མ་ཁྱབ། ཡང་ཁ་ཅིག ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ།
སྐབས་འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་ཡིན་པའི་ཕྱིར། དེར་ཐལ།
སྐབས་འདིར་དངོས་སུ་བསྟན་པ་གང་ཞིག ཐེག་ཆེན་གྱི་མཐོང་ལམ་ཡིན་པའི་ཕྱིར།
ཟེར་ན། མ་ཁྱབ། འོ་ན་ཐེག་ཆེན་གྱི་མཐོང་ལམ་ཆོས་ཅན། སྟོང་ཉིད་མངོན་སུམ་
དུ་རྟོགས་པའི་ཐེག་ཆེན་གྱི་མཐོང་ལམ་ཡིན་པར་ཐལ། སྟོང་ཉིད་མངོན་སུམ་དུ་
རྟོགས་པ་གང་ཞིག ཐེག་ཆེན་གྱི་མཐོང་ལམ་ཡིན་པའི་ཕྱིར། ཁྱབ་པ་ཁས། འདོད་
ན༑ དེ་ཆོས་ཅན། བྱང་སེམས་རྗེས་ཐོབ་པའི་རྒྱུད་ལ་ཁྱོད་མེད་པར་ཐལ། ཁྱོད་
སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། འདོད་མི་ནུས་སོ། ཁ་
ཅིག ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་གཞལ་བྱར་གྱུར་པའི་ཀུན་རྫོབ་

༢༠
སྒོམ་ལམ་དངོས་སུ་མ་སྟོན་པའི་སྒྲུབ་བྱེད།
བདེན་པ་ཡོད་པར་ཐལ། ཐེག་ཆེན་མཐོང་ལམ་ཤེས་བཟོད་སྐད་ཅིག་བཅུ་དྲུག་གི་
གཞལ་བྱར་གྱུར་པའི་ཀུན་རྫོབ་བདེན་པ་ཡོད་པའི་ཕྱིར། དེར་ཐལ། དེ་བཅུ་དྲུག་གི་
ཡུལ་དུ་གྱུར་པའི་ཀུན་རྫོབ་བདེན་པ་ཡོད་པའི་ཕྱིར། དེར་ཐལ། དེ་བཅུ་དྲུག་གི་
དམིགས་ཡུལ་དུ་གྱུར་པའི་ཀུན་རྫོབ་བདེན་པ་ཡོད་པའི་ཕྱིར། ཟེར་ན། མ་ཁྱབ།
མ་གྲུབ་ན་དེར་ཐལ། དེའི་དམིགས་ཡུལ་དུ་གྱུར་པའི་བདེན་བཞིའི་རྣམ་པ་བཅུ་དྲུག་
ཡོད་པའི་ཕྱིར། དེར་ཐལ། གཟུགས་རྟག་མ་ཡིན་ཞེས་སོགས་ཀྱིས་དེ་ཡོད་པར་
བསྟན་པའི་ཕྱིར།། མ་
༈ སྒོམ་ལམ་དངོས་སུ་མ་སྟོན་པའི་སྒྲུབ་བྱེད།
འདིར་འགྲེལ་པ་ལས། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་
པར་བྱ་བ་ཡིན་གྱི། མངོན་དུ་བྱ་བ་ནི་མ་ཡིན་པས་བསྒོམ་པའི་ལམ་ནི་མ་བསྟན་ཏོ།།
ཞེས་པའི་སྐབས་སུ་ཁ་ཅིག སྐབས་འདིར་སྒོམ་ལམ་དངོས་སུ་མ་བསྟན་ཞེས་
གསུངས་པ་ནི། གཙོ་བོར་བདག་མེད་མངོན་སུམ་དུ་རྟོགས་པའི་ཐེག་དམན་གྱི་སྒོམ་
ལམ་ལ་དགོངས་པ་ཡིན་ཟེར་ན། དེ་མི་འཐད་པར་ཐལ། །ཉི་སྣང་ལས། ཐམས་
ཅད་ཤེས་པ་ཉིད་ལ་སྒོམ་པའི་ལམ་མེད་པའི་ཕྱིར་རོ། །ཞེས་གསུངས་པ་གང་ཞིག་
ཐེག་དམན་པ་ལ་བདག་མེད་གཙོ་བོར་བསྒོམ་པའི་གཞི་ཤེས་སུ་གྱུར་པའི་སྒོམ་ལམ་
མེད་པ་མི་འཐད་པའི་ཕྱིར། ཁ་ཅིག དེ་ལྟར་གསུངས་པ་ནི་གཙོ་བོར་སྟོང་ཉིད་རྟོགས་
པའི་ཐེག་ཆེན་གྱི་སྒོམ་ལམ་ལ་བྱེད་པ་ཡིན་ཟེར་ན། དེ་ཡང་མི་འཐད་པར་ཐལ།
དེ་འདྲའི་སྒོམ་ལམ་དེ་བྱང་ཆུབ་སེམས་དཔས་གཙོ་བོར་བསྒོམ་དགོས་པའི་ཕྱིར། ཁྱབ་
སྟེ༑ འདིར་བྱང་ཆུབ་སེམས་དཔས་གོམས་པ་ལྷུར་ལེན་གྱི་ཚུལ་གྱིས་གཙོ་བོར་མི་

༢༠s
 སྤྱི་མཐའ་ཟུང་འབྲེལ་སྐབས་གསུམ་པ།
སྒོམ་པའི་སྒོམ་ལམ་ཞིག་དངོས་སུ་མི་སྟོན་པའི་དོན་དུ་འཆད་པ་གཙོ་བོར་བྱེད་དགོས་
པའི་ཕྱིར།། ་༈ རང་ལུགས་ལ་རྩོད་པ་དང་ལན་གཉིས། དང་པོ་ནི། གཟུགས་
རྟག་མ་ཡིན་མི་རྟག་མིན། །ཞེས་པ་ནས། ཀུན་ཤེས་ཉིད་ཀྱི་སྐད་ཅིག་མ། །ཞེས་
པའི་བར་གྱི་གཞུང་རྫོགས་མ་ཐག དེ་ལྟར་འདི་དང་ཡང་འདི་ཞེས་པའི་གཞུ ང་མ་
བརྩམས་པའི་བར་དེར་མི་རྟག་ལ་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་
བསྒོམ་པའི་ཐེག་ཆེན་གྱི་སྒོམ་ལམ་དངོས་སུ་སྟོན་བྱེད་ཀྱི་གཞུང་ཞིག་འབྱུང་རིགས་པ་
ལས་མི་འབྱུང་བ་མི་འཐད་པར་ཐལ། དཔེར་ན། སྐབས་གཉིས་པར། བདེན་དང་
བདེན་ལ་བཟོད་པ་དང་། །ཞེས་སོགས་ཀྱིས་མཐོང་ལམ་བསྟན་རྗེས་དེའི་རིགས་རྒྱུན་
དུ་གྱུར་པའི་སྟོང་ཉིད་མངོན་སུམ་དུ་རྟོགས་ཤིང་གོམས་པ་ལྷུར་ལེན་གྱི་ཚུལ་གྱིས་
བསྒོམ་པའི་ཐེག་ཆེན་གྱི་སྒོམ་ལམ་དངོས་སུ་སྟོན་བྱེད་ཀྱི་གཞུང་འབྱུང་བ་བཞིན་ཡིན་
པའི་ཕྱིར། ཟེར་ན།། ༈ གཉིས་པ་ལན་བཤད་པ་ལ། སྔར་བཤད་པའི་སྐབས་
དེར་དེ་ལྟ་བུའི་སྒོམ་ལམ་དངོས་སུ་མི་སྟོན་པའི་རྒྱུ་མཚན་ཡོད་དེ། དེ་བྱང་ཆུབ་
སེམས་དཔས་ཤེས་མཐོང་གིས་བལྟས་ ནས་འདའ་བའི་ལམ་དུ་སྟོན་མི་དགོས་ཤིང་
གནས་ནས་འདའ་བའི་ལམ་དུ་སྟོན་མི་རིགས་པའི་ཕྱིར། དང་པོ་དེར་ཐལ།
གཟུགས་རྟག་མ་ཡིན་མི་རྟག་མིན། །ཞེས་སོགས་ཀྱི་མི་རྟག་ལ་སོགས་བཅུ་དྲུག་
མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེ་བྱང་ཆུབ་སེམས་དཔས་ཤེས་
མཐོང་གིས་བལྟས་ནས་འདའ་བའི་ལམ་དུ་བསྟན་པ་ལ་བརྟེན་ནས། དེའི་རིགས་རྒྱུན་
དུ་གྱུར་བའི་མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་ཐེག་ཆེན་གྱི་སྒོམ་
ལམ་ཡང་། བྱང་ཆུབ་སེམས་དཔས་ཤེས་མཐོང་གིས་བལྟས་ནས་འདའ་བའི་ལམ་དུ་
གོ་ནུས་པའི་ཕྱིར། གོང་གི་ཕྱི་མ་དེར་ཐལ། བྱང་སེམས་ཀྱིས་མི་རྟག་ལ་སོགས་བཅུ་

༢༠༧
སྒོམ་ལམ་དངོས་སུ་མ་སྟོན་པའི་སྒྲུབ་བྱེད།
དྲུག་མངོན་སུམ་དུ་རྟོགས་པའི་ཡེ་ཤེས་གོམས་པ་ལྷུར་ལེན་གྱི་ཚུལ་གྱིས་མི་བསྒོམ་
པས་དེ་འདྲའི་སྒོམ་ལམ་པ་མེད་པའི་ཕྱིར། ཁ་ཅིག སྐབས་གསུམ་པར་དངོས་སུ་མི་
སྟོན་རྒྱུའི་སྒོམ་ལམ་མེད་པར་ཐལ། མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་
ཤིང་གོམས་པ་ལྷུར་ལེན་གྱི་ཚུལ་གྱིས་བསྒོམ་པའི་ཐེག་ཆེན་གྱི་སྒོམ་ལམ་དེ་སྐབས་
གསུམ་པར་དངོས་སུ་མི་སྟོན་རྒྱ་ཡིན་པ་གང་ཞིག དེ་འདྲའི་སྒོམ་ལམ་མེད་པའི་ཕྱིར།
ཟེར་ན། མ་ཁྱབ། འདོད་ན། དེ་ཡོད་པར་ཐལ། སྒོམ་ལམ་ཡིན་ན། དེ་ཡིན་
དགོས་པའི་ཕྱིར། དེར་ཐལ། སྐབས་གསུམ་པར་སྒོམ་ལམ་དངོས་སུ་མི་སྟོན་པ་ལ་
རྒྱུ་མཚན་ཡང་དག་ཡོད་པའི་ཕྱིར། ཁ་ཅིག མི་རྟག་ལ་སོགས་བཅུ་དྲུག་མངོན་
སུམ་དུ་རྟོགས་ཤིང་གོམས་པ་ལྷུར་ལེན་གྱི་ཚུལ་གྱིས་བསྒོམ་པའི་ཐེག་ཆེན་གྱི་སྒོམ་
ལམ་ཆོས་ཅན། སྐབས་གསུམ་པར་དངོས་སུ་མི་སྟོན་རྒྱུའི་སྒོམ་ལམ་མ་ཡིན་པར་
ཐལ༑ མེད་ངེས་ཡིན་པའི་ཕྱིར། ཟེར་ན། རེ་ཞིག་མ་ཁྱབ། ཁ་ཅིག འགྲེལ་
བར་བསྒོམ་པའི་ལམ་ནི་མ་བསྟན་ཏོ། །ཞེས་པའི་དོན་གཙོ་བོར་སྟོང་ཉིད་མངོན་སུམ་
དུ་རྟོགས་པའི་ཐེག་ཆེན་གྱི་སྒོམ་ལམ་དེ། སྐབས་གསུམ་པར་དངོས་སུ་མ་བསྟན་པའི་
དོན་ལ་བྱེད་རིགས་པར་ཐལ། དེས་དེ་འདྲའི་ཐེག་ཆེན་སྒོམ་ལམ་དེ། སྐབས་གསུམ་
པར་དངོས་སུ་མ་བསྟན་པར་བཤད་པའི་ཕྱིར། ཟེར་ན། མ་ཁྱབ། མ་གྲུབ་ན།
དེར་ཐལ། དེས་སྐབས་གསུམ་པར་སྒོམ་ལམ་དངོས་སུ་མ་བསྟན་པར་བཤད་པའི་
ཕྱིར༑ དེར་ཐལ། སྐབས་གསུམ་པར་སྒོམ་ལམ་དངོས་སུ་མ་བསྟན་པའི་ཕྱིར།།
༈ གཉིས་པ་མཁྱེན་གསུམ་གྱི་མཇུག་བསྡུ་བ་ནི། དེ་ལྟར་འདི་དང་ཡང་འདི་དང༌།།
ཞེས་པ་ནས། རྫོགས་པར་ཡོངས་སུ་བསྟན་པ་ཡིན། །ཞེས་པའི་བར་གསུངས་ཏེ།
དོན་ནི། འགྲེལ་བར། །བཤད་མ་ཐག་པའི་ཚུལ་དུ་རྣམ་པ་ཐམས་ཅད་མཁྱེན་པ་ཉིད་

༡༠
 སྤྱི་མཐའ་ཟུང་འབྲེལ་སྐབས་གསུམ་པ།
འདི་དང༌། ཞེས་པ་ནས། རྣམ་པ་གསུམ་པོ་ཡོངས་སུ་རྫོགས་པར་མཛད་པ་ཡིན་ནོ།།
ཞེས་པའི་བར་གསུངས། མདོ་འགྲེལ་ནི། ཚིག་དོན་དུ་གཏོགས་པས་འདིའི་སྐབས་
སུ་གཉིས། ཚིག་དོན་དང༌། མཐའ་དཔྱད་པའོ། དང་པོ་རྩ་བ་ལྟར་ན། དེ་ལྟར་
མཁྱེན་གསུམ་རྒྱས་པར་བསྟན། ཡུམ་བར་མ་ལས། རབ་འབྱོར་ཡུམ་འདི་ནི་ཆོས་
གང་ཡང་ཐོབ་པར་བྱེད་པ་མ་ཡིན། ཞེས་པ་ནས། འདས་པ་མ་ཡིན། མ་འོངས་པ་
མ་ཡིན། ད་ལྟར་བྱུང་བ་མ་ཡིན། ཞེས་གསུམ་པོ་གཅིག་ཏུ་བསྡུས་པའི་བར་གྱི་གཞི་
ཤེས་ཀྱི་མཇུག་སྡུད་སྟོན་པའི་ཚིག་བཅུ་དགུ་བོ་འདི་དང་། རང་འབྱོར་དེ་ལྟར་ཁམས་
གསུམ་ལས་འདའ་བར་བྱེད་པ་མ་ཡིན། མྱ་ངན་ལས་འདས་པའི་དབྱིངས་ལ་གནས་
པར་བྱེད་པ་མ་ཡིན། ཞེས་སོགས་ཡང་ལམ་ཤེས་ཀྱི་མཇུག་བསྡུ་བའི་ཚིག་འདི་དང་།
ཡང་རབ་འབྱོར་ཡུམ་འདི་ནི་སངས་རྒྱས་ཀྱི་ཆོས་རྣམས་སྟེར་བར་བྱེད་པའམ་འཕྲོག་
པར་བྱེད་པ་མ་ཡིན། ཞེས་སོགས་ཀྱི་ཚིག་འདི་ཡིན་ཏེ་མདོ་ཚིག་རྣམ་པ་གསུམ་པོ་
འདི་ནི་ཆོས་ཅན། སྔར་མཁྱེན་གསུམ་བརྗོད་བྱར་བྱས་པའི་གནས་སྐབས་གསུམ་པོ་
དག་གི་མཇུག་རྫོགས་པར་ཡོངས་སུ་བསྟན་པ་ཡིན་ཏེ། སྔར་མཁྱེན་གསུམ་རྫོགས་
པར་བསྟན་པ་དེ་དག་གི་མཇུག་སྡུད་སྟོན་པའི་ཚིག་ཡིན་པའི་ཕྱིར།། ༈ །གཉིས་པ་
མཐའ་དཔྱད་པ་ལ། ཁ་ཅིག དེ་ལྟར་འདི་དང་ཡང་འདི་དང་། ། ཞེས་སོགས་ཀྱི་
དོན་གཞི་ཤེས་ཀྱི་མཇུག་སྡུད་སྟོན་ཚུལ་དང་པོར་བྱས་ ནས་འཆད་མི་རིག་པར་ཐལ།
དེ་ནི་རྣམ་མཁྱེན་གྱི་མཇུག་སྡུད་སྟོན་ཚུལ་ཐོག་མར་བྱས་ནས་འཆད་དགོས་པའི་ཕྱིར།
དེར་ཐལ། འགྲེལ་པ་ལས། ཐམས་ཅད་མཁྱེན་པ་ཉིད་འདི་དང༌། ལམ་ཤེས་པ་
ཉིད་འདི་དང༌། ཐམས་ཅད་ཤེས་པ་ཉིད་འདི་སྟེ། ཞེས་གསུངས་པའི་ཕྱིར། ཟེར་ན།
སྐྱོན་མེད་དེ། དེ་ནི་གང་བྱས་ཀྱང་མི་འགལ་ཡང་། རྩ་བར་ཡུམ་བར་མའི་མདོ་ནས་

༢༠e
སྒོམ་ལམ་དངོས་སུ་མ་སྟོན་པའི་སྒྲུབ་བྱེད།
མཇུག་སྡུད་སྟོན་ཚུལ་གྱི་དབང་དུ་བྱས་ནས་བཤད། འགྲེལ་པར་བརྒྱད་སྟོང་པ་ནས་
མཇུག་སྡུད་སྟོན་པའི་ཚུལ་དང་བསྟུན་ནས་བཤད་པའི་ཕྱིར། དེར་ཐལ། ཁོ་ན་རེ།
རྩ་འགྲེལ་དེ་གཉིས་ཀྱི་དོན་མི་མཐུན་པར་ཐལ། འགྲེལ་པར་བརྒྱད་སྟོང་པ་དང་མཐུན་
པར་བཤད་ཅིང་། རྩ་བ་དང་མཐུན་པར་མ་བཤད་པའི་ཕྱིར་ཟེར་ན། རེ་ཤིག་མ་གྲུབ་
སྟེ༑ འགྲེལ་པས་དེ་ལྟར་བཤད་པ་དེ་ཡང་རྩ་བ་དང་མཐུན་པའི་ཕྱིར། དེར་ཐལ།
ཡུམ་གྱི་མདོ་གསུམ་ག་རྒྱན་གྱི་རྩ་བའི་མདོ་ཡིན་པའི་ཕྱིར། ཡང་ཁོ་ན་རེ། མཁྱེན་
གསུམ་གྱི་མཇུག་སྡུད་སྟོན་པའི་ཡུམ་གྱི་མདོ་དེ་གཉིས་ཀྱི་དོན་མི་མཐུན་པར་ཐལ།
ཡུམ་གྱི་མདོ་དེ་གཉིས་ཀྱིས་མཁྱེན་གསུམ་གྱི་མཇུག་སྟོན་པའི་གོ་རིམ་མི་མཐུན་པའི་
ཕྱིར༑ ཟེར་ན། མ་ཁྱབ། འོ་ན། ཡུམ་བར་མ་དང་བརྒྱད་སྟོང་པའི་དོན་མི་མཐུན་
པར་ཐལ། དེ་གཉིས་ཀྱི་མདོ་ཚིག་ཇི་བཞིན་མི་མཐུན་པའི་ཕྱིར། ཁྱབ་པ་ཁས།
རྟགས་དེར་ཐལ། དེ་གཉིས་ཀྱི་ཚིག་ལ་རྒྱས་བསྡུས་མི་འདྲ་བ་ཡོད་པའི་ཕྱིར། དེར་
ཐལ༑ ཡུམ་བར་མའི་མདོ་ཚིག་རྒྱས་ཤིང་། ཅིག་ཤོས་དེ་ལས་བསྡུས་པའི་ཕྱིར།
འདོད་མི་ནུས་ཏེ། བརྒྱད་སྟོང་དོན་བསྡུས་ལས། དེ་ལྟར་ཇི་སྐད་བཤད་རྣམས་ཀྱིས།།
བརྒྱད་སྟོང་འདིར་དོན་མ་ཚང་མེད། །འདིར་གཞུང་བསྡུས་པ་ཡིན་འདོད་དེ། །དོན་
ནི་ཇི་སྐད་གསུངས་དེ་ཉིད། །ཅེས་གསུངས་པའི་ཕྱིར། །

༄༅། །མངོན་པར་རྟོགས་པའི་རྒྱན་གྱི་དགོངས་པ་གསལ་བར་
བྱེད་པ་མཁས་པ་དགྱེས་པའི་མཆོད་སྤྲིན་ལས་སྐབས་བཞི་པའི་
ཚིག་དོན་མཐའ་དཔྱོད་ཟུང་འབྲེལ་དུ་བཤད་པ་
བཞུགས་སོ།།
༄༅། །རྗེ་བཙུན་འཇ མ་པའི་དབྱངས་ཀྱི་ཞབས་ལ་གུས་པས་ཕྱག་འཚལ་ལོ། །
གཉིས་པ་སྦྱོར་བཞི་རྒྱས་པར་བཤད་པ་ལ་བཞིའི་དང་པོ་རྣམ་རྫོགས་སྦྱོར་བ་འཆད་པ་ལ་
གཉིས་སྔོན་འགྲོ་སྤྱིའི་རྣམ་གཞག་བཤད་པ་དང་། གཞུང་དོན་དངོས་བཤད་པའོ།།
དང་པོ་ལ་གཉིས། སྦྱོར་བ་འགོད་པ་དང་། མཐའ་དཔྱད་པའོ། །དང་པོ་ནི། ཤེས་
བྱ་ཆོས་ཅན། སྐབས་དང་པོ་གསུམ་དུ་མཁྱེན་གསུམ་རྒྱས་པར་བསྟན་པ་དང༌།
འདིར་དེའི་རྣམ་པ་རྒྱས་པར་བསྟན་པ་ལ་ཟློས་པའི་སྐྱོན་མེད་དེ། བརྗོད་ཚུལ་དང་
དགོས་པ་མི་འདྲ་བའི་ཁྱད་པར་ཡོད་པའི་ཕྱིར་འདིར་བསྟན་པའི་དགོས་པ་ཡོད་དེ།
མཁྱེན་གསུམ་གྱི་རྣམ་པ་མ་ལུས་པ་རྣམ་རྫོགས་སྦྱོར་བས་སྒོམ་དགོས་པས་དེའི་སྒོམ་
ཚུལ་ཡོངས་སུ་ཤེས་པའི་ཆེད་ཡིན་པའི་ཕྱིར། སྒོམ་པ་ལ་དགོས་པ་ཡོད་དེ། མཁྱེན་
གསུམ་གྱི་རྣམ་པ་ལ་གོམས་པ་དབང་དུ་བྱ་བའི་ཆེད་ཡིན་པའི་ཕྱིར། དེར་ཐལ།
འགྲེལ་པ་ལས། ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི་དབང་དུ་བྱ་
བའི་ཕྱིར་ཡང་རྣམ་པ་ཐམས་ཅད་དང་ལམ་དང་གཞི་ཤེས་པ་བསྡུ་བའི་སྒོ་ནས་ཐམས་
ཅད་མཁྱེན་པ་ཉིད་གསུམ་སྒོམ་པར་བྱེད་པས་རྣམ་པ་ཀུན་མངོན་པར་རྫོགས་པར་རྟོགས་
པ༑ ཞེས་གསུངས་པའི་ཕྱིར། གཉིས་པ་མཐའ་དཔྱད་པ་ལ་གསུམ་ལས། དང་པོ་

༢༡༢
 སྤྱི་མཐའ་ཟུང་འབྲེལ་སྐབས་བཞི་པ།
ལ༑ ཁ་ཅིག སྐབས་དང་པོ་གསུམ་དུ་མཁྱེན་གསུམ་གྱི་རྣམ་པ་བསྟན་པ་དང་།
འདིར་མཁྱེན་གསུམ་གྱི་རྣམ་པ་བསྟན་པ་ལ་ཟློས་པའི་སྐྱོན་མེད་དེ། སྐབས་དང་པོ་
གསུམ་དུ་མཁྱེན་གསུམ་བསྟན་པ་དེ། ཐོས་བསམ་གྱིས་གཏན་ལ་འབེབས་པའི་དབང་
དུ་བྱས། འདིར་བསྒོམས་པས་ཉམས་སུ་ལེན་པའི་དབང་དུ་བྱས་པ་ཡིན་པའི་ཕྱིར།
ཟེར་ན། ཟློས་སྐྱོན་སྤོང་ཚུལ་དེ་མི་འཐད་པར་ཐལ། ཐོས་བསམ་དང་ཉམས་ལེན་གྱི་
གཞུང་མི་མཐུན་པ་སོ་སོར་གཅོད་མི་རིགས་པའི་ཕྱིར། དེར་ཐལ། གང་ཐོས་བསམ་
གྱིས་གཏན་ལ་ཕབ་པའི་རིམ་པ་དེ། བསྒོམས་པས་ཉམས་སུ་ལེན་དགོས། གང་
བསྒོམས་པས་ཉམས་སུ་ལེན་པའི་རིམ་པ་དེ་ཡང་ཐོས་བསམ་གྱིས་གཏན་ལ་འབེབས་
དགོས་པའི་ཕྱིར། ཁ་ཅིག མཁྱེན་གསུམ་གྱི་རྣམ་པ་ཞི་ལྷག་ཟུང་འབྲེལ་གྱི་སྦྱོར་བས་
རྫོགས་པར་བསྒོམ་པའི་སེམས་དཔའི་ཡེ་ཤེས། རྣམ་རྫོགས་སྦྱོར་བའི་མཚན་ཉིད་ཟེར་
ན༑ ཞི་གནས་མ་ཐོབ་པའི་ཐེག་ཆེན་གྱི་ཚོགས་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེར་ཐལ། སེམས་དཔའི་ཡེ་ཤེས་ཡིན་པའི་ཕྱིར། འདོད་མི་
ནུས་ཏེ། ཞི་ལྷག་ཟུང་འབྲེལ་མ་ཐོབ་པའི་སེམས་དཔའི་ཡེ་ཤེས་ཡིན་པའི་ཕྱིར། དེར་
ཐལ༑ ཆོས་ཅན་དེའི་ཕྱིར། གཞན་ཡང་། དེ་མི་འཐད་པར་ཐལ། རྣམ་རྫོགས་
སྦྱོར་བ་ཡིན་ན། ཞི་ལྷག་ཟུང་འབྲེལ་གྱིས་ཟིན་པས་མ་ཁྱབ་པའི་ཕྱིར། དེར་ཐལ།
སེམས་དཔའི་ཡེ་ཤེས་ཡིན་ན། དེས་ཟིན་པས་མ་ཁྱབ་པའི་ཕྱིར། དེར་ཐལ། ཞི་
གནས་མ་ཐོབ་པའི་བྱང་སེམས་ཀྱི་རྒྱུད་ལ་ཐེག་ཆེན་སེམས་བསྐྱེད་ཡོད་པའི་ཕྱིར།
དེར་ཐལ། ཐེག་ཆེན་སེམས་བསྐྱེད་རང་རྒྱུད་ལ་སྐྱེས་པའི་གང་ཟག་ཡིན་ན། ཞི་
གནས་ཐོབ་པས་ཁྱབ་པར་འདོད་པ་ནི་ཧ་ཅང་ཐལ་བའི་གནས་ཡིན་པའི་ཕྱིར། དེར་
ཐལ༑ བྱང་ཆུབ་ལམ་རིམ་ལས། སེམས་བསྐྱེད་ལ་ཡིད་འགྱུར་བའི་མྱོང་བ་ཐོན་པ་

༢༡༣
གཞུང་སྤྱིའི་རྣམ་གཞག།
ལ་ཞིག་གནས་ཐོབ་དགོས་པ་ཧ་ཅང་ཐལ་བའོ། །ཞེས་གསུངས་པའི་ཕྱིར། ཁ་ཅིག་
ན་རེ་མཁྱེན་གསུམ་གྱི་རྣམ་པ་ལ་གོམས་པ་དབང་བསྒར་མ་ཐོབ་པའི་སེམས་དཔའི་ཡེ་
ཤེས༑ རྣམ་རྫོགས་སྦྱོར་བའི་མཚན་ཉིད་ཟེར་ན། ཐེག་ཆེན་མཐོང་ལམ་བར་ཆད་
མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན།
མཁྱེན་གསུམ་གྱི་རྣམ་པ་ལ་གོམས་པ་དབང་བསྒར་མ་ཐོབ་པར་ཐལ། འདོད་པའི་
ཕྱིར༑ འདོད་མི་ནུས་ཏེ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། ཁ་ཅིག
མཁྱེན་གསུམ་གང་རུང་གི་རྣམ་པ་ལ་གོམས་པ་དབང་བསྒར་མ་ཐོབ་པ་ཐོབ་ཕྱིར་དུ་
བསྒོམ་པའི་སེམས་དཔའི་རྣལ་འབྱོར། རྣམ་རྫོགས་སྦྱོར་བའི་མཚན་ཉིད་ཟེར་ན།
ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། དེ་ཆོས་ཅན། མཁྱེན་གསུམ་གང་རུང་གི་རྣམ་པ་
ལ་གོམས་པ་དབང་བསྒར་མ་ཐོབ་པར་ཐལ། འདོད་པའི་ཕྱིར། ཟེར་ན། མ་ཁྱབ་
སྙམ༑ འདོད་མི་ནུས་ཏེ། ཐེག་ཆེན་འཕགས་པའི་ཡེ་ཤེས་ཡིན་པའི་ཕྱིར། །
༈ གཉིས་པ་རང་གི་ལུགས་ལ། མཁྱེན་གསུམ་གྱི་རྣམ་པ་བསྒོམ་པའི་ཤེས་རབ་
ཀྱིས་ཟིན་པའི་སེམས་དཔའི་ཡེ་ཤེས། རྣམ་རྫོགས་སྦྱོར་བའི་མཚན་ཉིད། དབྱེ་ན།
བརྒྱ་བདུན་ཅུ་རྩ་གསུམ་ཡོད། ས་མཚམས་ནི། ཐེག་ཆེན་གྱི་ཚོགས་ལམ་ནས་རྒྱུན་
མཐའི་བར་ཡོད།། ༈ གསུམ་པ་རྩོད་པ་སྤོང་བ་ལ། ཁ་ཅིག སྐབས་དང་པོ་
གསུམ་དུ་མཁྱེན་གསུམ་གྱི་རྣམ་པ་རྒྱས་པར་བསྟན་པར་ཐལ། ཁྱོད་ཀྱི་དམ་བཅའ་
འཐད་པའི་ཕྱིར། འདོད་ན། སྐབས་གསུམ་པས་ཀྱང་མཁྱེན་གསུམ་གྱི་རྣམ་པ་རྒྱས་
པར་བསྟན་པར་ཐལ། འདོད་པའི་ཕྱིར་ན། རྣམ་པ་གཅིག་ཏུ་མ་ཁྱབ། འདོད་མི་
ནུས་ཏེ། དེས་རྣམ་མཁྱེན་གྱི་རྣམ་པ་རྒྱས་པར་མ་བསྟན་པའི་ཕྱིར། དེར་ཐལ།

༢༡༦
 སྤྱི་མཐའ་ཟུང་འབྲེལ་སྐབས་བཞི་པ།
དེས་དེ་དངོས་སུ་རྒྱས་པར་མ་བསྟན་པའི་ཕྱིར་ན། ཡང་ན་འདིར་མ་ཁྱབ། ཁ་ཅིག
ཐོས་བསམ་དང་ཉམས་ལེན་གྱི་གཞུང་སོ་སོར་གཅོད་རིགས་པར་ཐལ། དེ་གཉིས་སོ་
སོར་འབྱེད་རིགས་པའི་ཕྱིར། དེར་ཐལ། དེ་གཉིས་ཐ་དད་དུ་འབྱེད་རིགས་པའི་ཕྱིར།
ཟེར་ན། དོན་འགྲོ་ཚུལ་དུ་བལྟའོ། ། ཁ་ཅིག ཐེག་ཆེན་མཐོང་ལམ་བར་ཆད་མེད་
ལམ་དེས། མཁྱེན་གསུམ་གང་རུང་གི་རྣམ་པ་ལ་གོམས་པ་དབང་བསྒྱུར་མ་ཐོབ་པར་
ཐལ༑ དེ་མཁྱེན་གསུམ་གང་རུང་གི་རྣམ་པ་ལ་གོམས་པ་དབང་བསྒྱུར་མ་ཐོབ་པ་ཐོབ་
ཕྱིར་དུ་བསྒོམ་པའི་སེམས་དཔའི་ཡེ་ཤེས་ཡིན་པའི་ཕྱིར། རྟགས་ཁས། འདོད་མི་
ནུས་ཏེ། དེས་དེ་གང་རུང་གི་རྣམ་པ་ལ་གོམས་པ་དབང་བསྒར་ཐོབ་ཟིན་པའི་ཕྱིར།
ཟེར་ན། མ་ཁྱབ། འོ་ན། དེས་ཡོན་ཏན་མ་ཐོབ་པ་མེད་པར་ཐལ། དེས་ཡོན་ཏན་
ཐོབ་ཟིན་པའི་ཕྱིར། ཁྱབ་པ་ཁས། འདོད་ན། དེ་ཡོད་པར་ཐལ། དེས་སངས་
རྒྱས་ཀྱི་ཡོན་ཏན་མ་ཐོབ་པའི་ཕྱིར།། མ་ག་ད་བ་
རྣམ་པ་མདོར་བསྟན།
གཉིས་པ་གཞུང་དོན་དངོས་བཤད་པ་ལ་གཉིས། རྣམ་རྫོགས་སྦྱོར་བ་སྤྱིའི་རྣམ་གཞག་
དང་༑ ཐར་པ་ཆ་མཐུན་ནས་བཟུང་སྟེ་རྒྱུད་ལ་སྐྱེ་བའི་རིམ་པ་བཤད་པའོ། །དང་པོ་
ལ་གསུམ། སྦྱོར་བའི་ངོ་བོ། སྦྱོར་བའི་སྐྱོན་ཡོན། སྦྱོར་བའི་མཚན་ཉིད་དོ།།
དང་པོ་ལ་གཉིས། མི་མཐུན་ཕྱོགས་ཀྱི་གཉེན་པོ་རྣམ་པའི་དབྱེ་བ་བཤད་པ། བདེན་
འཛིན་དངོས་སུ་འཇོམས་བྱེད་ཀྱི་སྦྱོར་བ་ཁྱད་པ ར་ཅན་ངོས་ཟུང་བའོ། དང་པོ་ལ་
གཉིས༑ མདོར་བསྟན་པ་དང་རྒྱས་པར་བཤད་པའོ། །དང་པོ་ནི། གཞི་ཤེས་པ་ཡི་
བྱེ་བྲག་རྣམས། །ཞེས་སོགས་ཚིགས་སུ་བཅད་པ་གཅིག་གསུངས་ཏེ། འདི་ལ་

༢༡ད་
རྣམ་པ་མདོར་བསྟན། :
གཉིས༑ ཚིག་དོན་དང༌། མཐའ་དཔྱད་པའོ། །དང་པོ་ནི། གཞི་བདེན་བཞི་མི་
རྟག་སོགས་བཅུ་དྲུག་ཤེས་པ་ཡི་ཡེ་ཤེས་ཀྱི་བྱེ་བྲག་རྣམས་ནི་རང་གི་མི་མཐུན་ཕྱོགས་
དེ་དང་དེའི་ཡུལ་གྱི་ལྡོག་ཕྱོགས་ཀྱི་རྣམ་པ་ཤར་བའི་སྒོ་ནས་དེ་དང༌། འཇོམས་པར་
བྱེད་པའི་སེམས་དཔའི་ཡེ་ཤེས་ཞེས་བྱ་བ་ནི་ཆོས་ཅན། སྐབས་འདིའི་བསྟན་བྱའི་
གཙོ་བོར་གྱུར་པའི་གཉེན་པོའི་མཚན་ཉིད་དུ་བརྗོད་དེ། དེའི་འཇོག་བྱེད་ཡིན་པའི་ཕྱིར།
གཉེན་པོ་ཡེ་ཤེས་ཀྱི་རྣམ་པ་དེ་ནི་ཆོས་ཅན། བསྡུ་ན་རྣམ་པ་གསུམ་དུ་འདོད་དེ།
ཀུན་མཁྱེན་ཉིད་ནི་རྣམ་པ་གསུམ་དུ་ངེས་པའི་ཕྱིར། དེ་ལྟར་ཡང་འགྲེལ་པ་ལས།
རྟག་པ་ལ་སོགས་པར་འཛིན་པ། ཞེས་པ་ནས། རྣམ་པ་གསུམ་ཁོ་ནར་བཞེད་དོ།།
ཞེས་པའི་བར་གསུངས། གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་
ཅིག མཁྱེན་གསུམ་གྱི་རྣམ་པ་ཞི་ལྷག་ཟུང་འབྲེལ་གྱི་སྦྱོར་བའི་སྒོ་ནས་ཐུན་མོང་མིན་
པའི་རྣམ་ཐར་སྒོ་གསུམ་དུ་བསྡུས་ནས་བསྒོམ་པ། མཁྱེན་གསུམ་བསྡུས་སྒོམ་གྱི་དོན་
ཡིན་ཟེར་ན། དེ་མི་འཐད་པར་ཐལ། ཐེག་ཆེན་རིགས་ངེས་ཀྱི་དམན་ལམ་སྔོན་དུ་མ་
སོང་བའི་བྱང་སེམས་ཚོགས་ལམ་པའི་རྒྱུད་ལ་མཁྱེན་གསུམ་གྱི་རྣམ་པ་ཞི་ལྷག་ཟུང་
འབྲེལ་གྱི་སྦྱོར་བས་ཐུན་མོང་མིན་པའི་རྣམ་ཐར་སྒོ་གསུམ་དུ་བསྡུས་ནས་སྒོམ་པ་མེད་
ཀྱང་༑ དེའི་རྒྱུད་ལ་མཁྱེན་གསུམ་བསྡུས་སྒོམ་ཡོད་པའི་ཕྱིར། དང་པོ་དེར་ཐལ།
དེའི་རྒྱུད་ལ་སྟོང་ཉིད་རྟོགས་པའི་ཞི་ལྷག་ཟུང་འབྲེལ་མེད་པའི་ཕྱིར། དེར་ཐལ།
དེའི་རྒྱུད་ལ་སྟོང་ཉིད་རྟོགས་པའི་ལྷག་མཐོང་མེད་པའི་ཕྱིར། དེར་ཐལ། དེ་འདྲའི་
བྱུང་སེམས་ཚོགས་ལམ་པ་དེས། སྟོང་ཉིད་རྟོགས་པའི་ལྷག་མཐོང་ཐོབ་པ་དང་ཐེག་
ཆེན་གྱི་སྦྱོར་ལམ་དྲོད་ཐོབ་པ་དུས་མཉམ་པའི་ཕྱིར། དེར་ཐལ། རྣམ་བཤད་ལས།
སྟོང་པ་ཉིད་ལ་དམིགས་པའི་ལྷག་མཐོང་མཚན་ཉིད་པ་སྦྱོར་ལམ་དྲོད་ཡན་ཆད་མ་

༢༡9
 སྤྱི་མཐའ་ཟུང་འབྲེལ་སྐབས་བཞི་པ།
གཏོགས་ཐེག་པ་ཆེན་པོར་རིགས་ངེས་པ་རྣམས་ཀྱིས་ཚོགས་ལམ་དུ་སྐྱེད་མི་སྲིད་པའི་
ཕྱིར་རོ། །ཞེས་གསུངས་པའི་ཕྱིར། ཁ་ཅིག མཁྱེན་གསུམ་གང་རུང་གི་རྣམ་པ་
ཤར་ནས་སྒོམ་པའི་ཡེ་ཤེས་གཉེན་པོའི་ཤེས་རྣམ་གྱི་མཚན་ཉིད་ཟེར་ན། ཐེག་ཆེན་
མཐོང་ལམ་བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༑ དེར་ཐལ། ཡེ་ཤེས་ཡིན་པའི་ཕྱིར། འདོད་ན། མཁྱེན་གསུམ་གང་རུང་གི་
རྣམ་པ་ཤར་པར་ཐལ། འདོད་པའི་ཕྱིར། འདོད་མི་ནུས་ཏེ། སྟོང་ཉིད་མངོན་སུམ་
དུ་རྟོགས་པའི་སློབ་པའི་ཡེ་ཤེས་ཡིན་པའི་ཕྱིར། གཞན་ཡང་། ལམ་མ་ཞུགས་གང་
ཟག་གི་རྒྱུད་ཀྱི་སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། མཚན་ཉིད་དེར་
ཐལ༑ མཚོན་བྱ་དེའི་ཕྱིར། དེར་ཐལ། སྒྲ་རྟག་འཛིན་གྱི་གཉེན་པོར་གྱུར་པའི་ཤེས་
པ་ཡིན་པའི་ཕྱིར། འདོད་ན། ཡེ་ཤེས་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། ལམ་མ་ཞུགས་གང་ཟག་གི་རྒྱུད་ཀྱི་ཆོས་ཡིན་པའི་ཕྱིར། ཁ་ཅིག
གཞིའི་ཁྱད་པར་རམ་བྱེ་བྲག །རྣམ་པའི་མཚན་ཉིད་ཟེར་ན། གཞི་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། དོན་རྣམ་ཡིན་པའི་ཕྱིར།
དེར་ཐལ། གཞི་གྲུབ་པའི་ཕྱིར། འདོད་ན། མི་འཐད་པར་ཐལ། གཞི་དང་ཐ་དད་
མ་ཡིན་པའི་ཕྱིར། ཁ་ཅིག གཞི་གང་ཞིག་རྣམ་རྫོགས་སྦྱོར་བའི་བསྒོམ་བྱ།
དོན་རྣམ་གྱི་མཚན་ཉིད། ཤེས་པ་གང་ཞིག རྣམ་རྫོགས་སྦྱོར་བའི་བསྒོམ་བྱ།
ཤེས་རྣམ་གྱི་མཚན་ཉིད་ཟེར་ན། མ་རིག་པ་ཆོས་ཅན། མཚན་ཉིད་དང་པོ་དེར་ཐལ།
མཚོན་བྱ་དང་པོ་དེའི་ཕྱིར། འདོད་ན། རྣམ་རྫོགས་སྦྱོར་བའི་བསྒོམ་བྱ་ཡིན་པར་
ཐལ་ལོ། །གཞན་ཡང༌། དེ་ཆོས་ཅན། མཚན་ཉིད་ཕྱི་མ་དེར་ཐལ། མཚོན་བྱ་ཕྱི་
མ་དེའི་ཕྱིར། དེར་ཐལ། ཤེས་པ་ཡིན་པའི་ཕྱིར། འདོད་ན་སླའོ། ཁ་ཅིག ཤེས་

༢༡༧
རྣམ་པ་མདོར་བསྟན། །
རྣམ་ཡིན་ན། རྣམ་བྱང་ཕྱོགས་ཀྱི་ཤེས་རྣམ་ཡིན་པས་ཁྱབ་ཟེར་ན། གང་ཟག་གི་
བདག་འཛིན་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་ཉོན་མོངས་
ཕྱོགས་ཀྱི་ཤེས་རྣམ་ཡིན་པའི་ཕྱིར། ཁ་ཅིག རྣམ་མཁྱེན་གྱི་དོན་རྣམ་ཡིན་ན།
རྣམ་མཁྱེན་གྱི་རྣམ་པ་ཡིན་པས་ཁྱབ་ཟེར་ན། གང་ཟག་གི་བདག་མེད་ཆོས་ཅན།
དེར་ཐལ། དེའི་ཕྱིར། དེར་ཐལ། རྣམ་མཁྱེན་གྱི་གཞལ་བྱ་ཡིན་པའི་ཕྱིར།
འདོད་ན། རྣམ་མཁྱེན་ཡིན་པར་ཐལ། འདོད་པའི་ཕྱིར། འདོད་ན། ཤེས་པ་ཡིན་
པར་ཐལ་ལོ། ཁ་ཅིག རྣམ་མཁྱེན་གྱི་དོན་རྣམ་ཡིན་ན། རྣམ་མཁྱེན་གྱི་རྣམ་པ་མ་
གང་ཟག་གི་བདག་མེད་རྟོགས་པའི་རྣམ་མཁྱེན་ཆོས་ཅན།
ཡིན་པས་ཁྱབ་ཟེར་ན། 
དེར་ཐལ། དེའི་ཕྱིར། རྟགས་གསལ་སླའོ། ཁ་ཅིག ཆོས་དེའི་རྣམ་པ་ཡིན་
ན༑ ཆོས་དེ་ཡིན་པས་ཁྱབ་ཟེར་ན། སྔག་བདེན་གྱི་སྟེང་གི་སྟོང་པ་ཆོས་ཅན།
སྡུག་བདེན་ཡིན་པར་ཐལ། སྡུག་བདེན་གྱི་རྣམ་པ་ཡིན་པའི་ཕྱིར། དེར་ཐལ།
སྡུག་བདེན་གྱི་རྣམ་པ་དེ་ལ་དེར་གྱུར་པའི་མི་རྟག་སྡུག་བསྔལ་སྟོང་པ་བདག་མེད་བཞི་
ཡོད་པའི་ཕྱིར། འདོད་མི་ནུས་ཏེ། འདུས་མ་བྱས་ཡིན་པའི་ཕྱིར། ཁ་ཅིག དོན་
རྣམ་དང་ཤེས་རྣམ་གཉིས་ཀྱི་སྒོམ་ཚུལ་འགལ་ལོ། །ཟེར་ན། དེ་མི་འཐད་པར་ཐལ།
ཕུང་པོ་མི་རྟག་པ་དེ་དོན་རྣམ་དང་། དེ་རྟོགས་པའི་ཡེ་ཤེས་ དེ་ཤེས་རྣམ་གང་ཞིག
དེ་གཉིས་ཀ་བསྒོམ་པའི་གང་ཟག་གཉིས་མི་འགལ་བའི་ཕྱིར། །ཕྱི་མ་དེར་ཐལ།
ཁ་ཅིག་དོན་རྣམ་དང་ཤེས་རྣམ་གཉིས་སུ་ཕྱེ་ནས་བསྒོམ་བྱ་གང་
རྣམ་བཤད་ལས། 
ཡིན་མི་མཐུན་པ་སོ་སོར་འདོད་པ་ལ་ནི་སྙིང་པོ་ཅུང་ཟད་ཀྱང་མེད་དེ། མི་རྟག་པ་
རྟོགས་པའི་ཡེ་ཤེས་བསྒོམ་བྱར་འདོད་པ་དེས་ཀྱང་མི་རྟག་པ་སྒོམ་པར་ཁས་ལེན་
མི་རྟག་པ་བསྒོམ་བྱར་འདོད་པ་དེས་ཀྱང་དེ་རྟོགས་ཀྱི་ཡེ་ཤེས་བསྒོམ་བྱར་
དགོས་ལ། 

༢༡༨
 སྤྱི་མཐའ་ཟུང་འབྲེལ་སྐབས་བཞི་པ།
ཁས་མི་ལེན་ན་གཞི་སྟོར་བར་འགྱུར་བའི་ཕྱིར་རོ། །ཞེས་གསུངས་པའི་ཕྱིར། ཁ་
ཅིག རྣམ་མཁྱེན་བསྒོམ་པའི་སེམས་དཔའི་ཡེ་ཤེས་མེད་ཟེར་ན། དེ་ཡོད་པར་ཐལ།
རྣམ་མཁྱེན་གྱི་རྣམ་པ་སྒོམ་པའི་སེམས་དཔའི་ཡེ་ཤེས་ཡོད་པའི་ཕྱིར། དེར་ཐལ།
དེའི་རྣམ་པ་ཉམས་སུ་ལེན་པའི་སེམས་དཔའི་ཡེ་ཤེས་ཡོད་པའི་ཕྱིར ། དེར་ཐལ།
རྣམ་མཁྱེན་སྦྱོར་བ་ཡོད་པའི་ཕྱིར། གཞན་ཡང། དེ་ཡོད་པར་ཐལ། སངས་རྒྱས་
བསྒོམ་པའི་སེམས་དཔའི་ཡེ་ཤེས་ཡོད་པའི་ཕྱིར། དེར་ཐལ། སངས་རྒྱས་ཀྱི་སྐུ་
བསྒོམ་པའི་དེ་ཡོད་པའི་ཕྱིར། དེར་ཐལ། ཏིང་འཛིན་རྒྱལ་པོ་ལས། གསེར་གྱི་ཁ་
དོག་ལྟ་བུའི་སྐུ་ལུས་ནི། །ཞེས་སོགས་དང་། སྔགས་ཀྱི་ཐེག་པ་ཡང་ཡོད་པའི་
ཕྱིར།། ༈ གཉིས་པ་རང་གི་ལུགས་ལ། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་
གསུམ་རྣམ་རྫོགས་སྦྱོར་བའི་འཛིན་སྟངས་ཀྱི་ཡུལ་དུ་བསྡུས་ནས་ཉམས་སུ་ལེན་པ་དེ།
སྐབས་འདིའི་མཁྱེན་གསུམ་བསྡུས་སྒོམ་གྱི་དོན་ནོ། །རང་གི་གནོད་བྱ་སྒྲོ་འདོགས་ལ་
གནོད་བྱེད་ཀྱི་རིག་པ། རང་ཉིད་གཉེན་པོའི་ཤེས་རྣམ་ཡིན་པའི་མཚན་ཉིད། རང་
ཡུལ་གྱི་རྣམ་པ་ལེགས་པར་ཤར་བའི་སྒོ་ནས་རང་གི་དམིགས་པའི་ཆོས་ལ་ཕྱིན་ཅི་
ལོག་ཏུ་སྒྲོ་འདོགས་པའི་སྒྲོ་འདོགས་ལ་དངོས་སུ་གནོད་བྱེད་ཀྱི་མཁྱེན་པ། སྐབས་
འདིར་དངོས་སུ་བསྟན་པའི་གཉེན་པོའི་མཚན་ཉིད།། ༈ གསུམ་པ་རྩོད་པ་སྤོང་བ་
ལ༑ ཁ་ཅིག ཐེག་ཆེན་གྱི་བར་ཆད་མེད་ལམ་ཆོས་ཅན། མཁྱེན་གསུམ་གྱི་རྣམ་པ་
སྒོམ་པའི་སེམས་དཔའི་ཡེ་ཤེས་ཡིན་པར་ཐལ། མཁྱེན་གསུམ་སྒོམ་པའི་སེམས་
དཔའི་ཡེ་ཤེས་ཡིན་པའི་ཕྱིར། དེར་ཐལ། ཁྱོད་ཀྱིས་བསྒོམ་པའི་མཁྱེན་གསུམ་ཡོད་
པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། གཞི་ཤེས་ཀྱི་རྣམ་པ་སྒོམ་པའི་
ཡེ་ཤེས་མ་ཡིན་པའི་ཕྱིར། ཁ་ཅིག །རྒྱུན་མཐའི་བར་ཆད་མེད་ལམ་དེ་རྣམ་མཁྱེན་

༢༡༩
རྣམ་པ་མདོར་བསྟན། །
སྒོམ་པའི་ཡེ་ཤེས་ཡིན་པར་ཐལ། དེ་རྒྱུན་མཐའི་བར་ཆད་མེད་ལམ་བསྒོམ་པའི་ཡེ་
ཤེས་གང་ཞིག རྣམ་མཁྱེན་གྱི་དངོས་ཀྱི་སྦྱོར་བ་ཡིན་པའི་ཕྱིར། འདོད་ན། དེ་
རྣམ་མཁྱེན་རྟོགས་པའི་ཡེ་ཤེས་ཡིན་པར་ཐལ། འདོད་པའི་ཕྱིར། ཟེར་ན། མ་
ཁྱབ༑ འདོད་མི་ནུས་ཏེ། སྟོང་ཉིད་མངོན་སུམ་དུ་རྟོགས་པའི་སློབ་པའི་ཡེ་ཤེས་ཡིན་
པའི་ཕྱིར། ཁ་ཅིག བྱང་སེམས་རྒྱུན་མཐའ་བ་དེ་རྣམ་མཁྱེན་སྒོམ་པའི་གང་ཟག་
ཡིན་པར་ཐལ། རྒྱུན་མཐའི་བར་ཆད་མེད་ལམ་དེ་རྣམ་མཁྱེན་སྒོམ་པའི་ཡེ་ཤེས་ཡིན་
པའི་ཕྱིར། འདོད་ན། རྣམ་མཁྱེན་བློ་ངོར་བསྐྱེད་ནས་སྒོམ་པར་ཐལ། འདོད་པའི་
ཕྱིར ༑ ཁྱབ་སྟེ། ལམ་སྒོམ་པའི་ཚེ་བློ་ངོར་བསྐྱེད་ནས་སྒོམ་དགོས་ཀྱི། བློའི་
དམིགས་པ་འབའ་ཞིག་ཏུ་བྱས་ནས་སྒོམ་པ་མི་འཐད་པའི་ཕྱིར། འདོད་ན། དེས་
རྣམ་མཁྱེན་བློ་ངོར་གྲུབ་པར་ཐལ། འདོད་པའི་ཕྱིར་ན། མ་ཁྱབ། འདོད་མི་ནུས་ཏེ།
རྒྱུན་མཐའི་ཡེ་ཤེས་ཀྱི་ངོ་བོར་ཀུན་རྫོབ་ཀྱི་ཆོས་མ་གྲུབ་པའི་ཕྱིར། ཁ་ཅིག སྡུག་
བདེན་གྱི་རྣམ་པ་ཡིན་ན། སྡུག་བདེན་ཡིན་དགོས་པར་ཐལ། རྣམ་མཁྱེན་གྱི་རྣམ་པ་
ཡིན་ན། རྣམ་མཁྱེན་ཡིན་དགོས་པའི་ཕྱིར་ན། མ་ཁྱབ། འདོད་ན། བཀག་ཟིན།
ཁ་ཅིག རྣམ་མཁྱེན་གྱི་འཛིན་རྣམ་ཡིན་ན། རྣམ་མཁྱེན་ཡིན་དགོས་པར་ཐལ།
རྣམ་མཁྱེན་གྱི་རྣམ་པ་ཡིན་ན། རྣམ་མཁྱེན་ཡིན་དགོས་པའི་ཕྱིར་ན། མ་ཁྱབ།
འདོད་ན། རྣམ་མཁྱེན་ཉམས་སུ་མྱོང་བའི་རང་རིག་ཆོས་ཅན། དེར་ཐལ། དེའི་
ཕྱིར ༑ དེར་ཐལ། དེ་ཉམས་སུ་མྱོང་བའི་རང་རིག་ཡིན་པའི་ཕྱིར། འདོད་མི་ནུས་
ཏེ༑ ཡེ་ཤེས་མ་ཡིན་པའི་ཕྱིར། དེར་ཐལ། རང་རིག་ཡིན་པའི་ཕྱིར། ཁ་ཅིག་
འཛིན་རྣམ་ཡིན་ན་ཡེ་ཤེས་མ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། དེར་ཐལ། འཛིན་པའི་

༢༢༠
 སྤྱི་མཐའ་ཟུང་འབྲེལ་སྐབས་བཞི་པ།
རྣམ་པ་ཡིན་པའི་ཕྱིར་ན། མ་ཁྱབ། འོ་ན། ཤེས་བྱ་ཆོས་ཅན། གཟུང་རྣམ་ཡིན་
པར་ཐལ། གཟུང་བའི་རྣམ་པ་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ།
གཞི་གྲུབ་པའི་ཕྱིར། །འདོད་ན། ཤེས་པར་ཐལ་ལོ། །འདོད་པའི་ཕྱིར། འདོད་མི་
ནུས་ཏེ། འདུས་མ་བྱས་ཡིན་པའི་ཕྱིར།། ལ
གཞི་ཤེས་ཀྱི་རྣམ་པ།
གཉིས་པ་རྒྱས་པར་བཤད་པ་ལ་གསུམ། གཞི་ཤེས་ཀྱི་རྣམ་པ་བཤད་པ། ལམ་ཤེས་
ཀྱི་རྣམ་པ་བཤད་པ། རྣམ་མཁྱེན་གྱི་རྣམ་པ་བཤད་པའོ། །དང་པོ་ནི། མེད་པའི་
རྣམ་པ་ནས་བཟུང་སྟེ། །ཞེས་པ་ནས། ལམ་ལ་དེ་ནི་བཅོ་ལྔར་བཤད། །ཅེས་པའི་
བར་གསུངས་ཏེ། དེའི་དོན་འགྲེལ་པས་འཆད་པ་ལ། དེ་ལ་ཐམས་ཅད་ཤེས་པ་ཉིད་
ཀྱི་དབང་དུ་བྱས་ནས། མེད་པ་དང་། མི་སྐྱེ་བ་དང༌། དབེན་པ་དང༌། ཞེས་པ་
ནས༑ སྤྱིར་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ། །ཞེས་པའི་
བར་གསུངས་སོ། ། རྩ་འགྲེལ་དེ་དག་གང་ལས་འཕྲོས་པ་ཡོད་དེ། མདོ་ལས།
བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་མ་མཆིས་པའི་ཕ་རོལ་ཏུ་ཕྱིན་
པའོ༑ ༑ཞེས་པ་ནས། ཤེར་ཕྱིན་འདི་ནི་མི་གཡོ་བའི་ཕ་རོལ་ཏུ་ཕྱིན་པའོ། །བཅོམ་
ལྡན་འདས་ཀྱིས་བཀའ་སྩལ་པ། ཆོས་ཀྱི་དབྱིངས་གནས་པ་ཉིད་ཀྱི་ཕྱིར་རོ། །ཞེས་
པའི་བར་ལས་འཕྲོས་པའི་ཕྱིར། འདིའི་སྐབས་སུ་རྩ་བའི་ཚིག་དོན་བཤད་པ་དང༌།
མཐའ་དཔྱད་པ་གཉིས། དང་པོ་ནི། ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་ཕྱིན་
པའོ༑ ༑ཞེས་སྡུག་བསྔལ་རྟག་པར་མེད་པར་སྟོན་པའི་རྣམ་པ་ནས་བཟུང་སྟེ། མི་
གཡོ་བའི་ཕ་རོལ་ཏུ་ཕྱིན་པའོ། །ཞེས་ལམ་བདེན་གྱི་མི་གཡོ་བའི་རྣམ་པའི་བར་སྟོན་

༢༢༡
གཞི་ཤེས་ཀྱི་རྣམ་པ། །
པའི་ཡུམ་བར་མའི་མདོ་ཚིག་འདི་ཆོས་ཅན། ཁྱོད་ཀྱིས་གཞི་ཤེས་ཀྱི་རྣམ་པ་ཉེར་
བདུན་བསྟན་པ་ཡིན་ཏེ། བདེན་པ་དང་པོ་གསུམ་སོ་སོ་ལ་བཞི་བཞི་དང་། ལམ་
བདེན་ལ་གཞི་ཤེས་ཀྱི་རྣམ་པ་དེ་ནི་བཅོ་ལྔར་བཤད་པའི་ཕྱིར།། ༈ གཉིས་པ་མཐའ་
དཔྱད་པ་ལ་གསུམ་ལས། དང་པོ་ལ་ཁ་ཅིག གཞི་ཤེས་ཀྱི་དམིགས་པའི་ཆོས་ལ་
ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་འདོགས་ལ་གནོད་བྱེད་ཀྱི་མཁྱེན་པ། གཞི་ཤེས་ཀྱི་
རྣམ་པའི་མཚན་ཉིད་ཟེར་ན། གཞི་ཤེས་ཀྱི་དམིགས་པ་བདག་མེད་པར་རྟོགས་པའི་
ཉན་ཐོས་ཀྱི་སྦྱོར་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་
ཐལ༑ གཞི་ཤེས་ཀྱི་དམིགས་པ་ལ་གང་ཟག་གི་བདག་ཏུ་སྒོ་འདོགས་པའི་སྒོ་འདོགས་
ལ་གནོད་བྱེད་ཀྱི་གཉེན་པོའི་ཡེ་ཤེས་ཡིན་པའི་ཕྱིར། དེར་ཐལ། གཞི་ཤེས་ཀྱི་
དམིགས་པ་གང་ཟག་གི་བདག་ཏུ་འཛིན་པའི་བདག་འཛིན་གྱི་གཉེན་པོའི་ཡེ་ཤེས་ཡིན་
པའི་ཕྱིར། འདོད་ན། མི་འཐད་པར་ཐལ། འཕགས་རྒྱུད་ཀྱི་མཁྱེན་པ་མ་ཡིན་པའི་
ཕྱིར༑ དེར་ཐལ། སོ་སྐྱེའི་མངོན་རྟོགས་ཡིན་པའི་ཕྱིར། ཁ་ཅིག ཐེག་དམན་གྱི་
རྟོགས་རིགས་སུ་གནས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་ཤེས་རྣམ་གྱི་
མཚན་ཉིད་ཟེར་ན། སྟོང་ཉིད་རྟོགས་པའི་ཉན་ཐོས་ཀྱི་མཐོང་ལམ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། དམན་པའི་གཞི་ཤེས་ཀྱི་ཤེས་རྣམ་
ཡིན་པའི་ཕྱིར། དེར་ཐལ། དམན་པའི་གཞི་ཤེས་ཀྱི་ཤེས་རྣམ་ཡོད་པའི་ཕྱིར།
དེར་ཐལ། དེའི་གཞི་ཤེས་ཀྱི་རྣམ་པ་ཡོད་པའི་ཕྱིར། དེར་ཐལ། དེའི་གཞི་ཤེས་
ཡོད་པའི་ཕྱིར། འདོད་མི་ནུས་ཏེ། སྟོང་ཉིད་རྟོགས་པའི་སློབ་ལམ་ཡིན་པའི་ཕྱིར།
ཁ་ཅིག དེ་འདྲ་བ་དེ། སྐབས་འདིར་དངོས་སུ་བསྟན་པའི་གཞི་ཤེས་ཀྱི་ཤེས་རྣམ་གྱི་
མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་གཞི་ཤེས་ཆོས་ཅན། མཚོན་

༢༢༢
 སྤྱི་མཐའ་ཟུང་འབྲེལ་སྐབས་བཞི་པ།
བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཐེག་ཆེན་འཕགས་པའི་རྒྱུད་ཀྱི་
གཞི་ཤེས་ཡིན་པའི་ཕྱིར། འདོད་ན། སློབ་པའི་རྒྱུད་ཀྱི་གཞི་ཤེས་ཡིན་པར་ཐལ།
འདོད་པའི་ཕྱིར། ཁ་ཅིག སྐབས་འདིར་དངོས་སུ་བསྟན་པའི་གཞི་ཤེས་ཀྱི་རྣམ་པ་
ཡིན་ན། བྱང་འཕགས་ཀྱི་གཞི་ཤེས་ཡིན་པས་ཁྱབ་ཟེར་ན། གང་ཟག་གི་བདག་
མེད་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་ཆོས་ཅན། དེར་ཐལ། དེའི་
ཕྱིར༑ དེར་ཐལ། སྐབས་འདིར་དངོས་སུ་བསྟན་པའི་ཉན་ཐོས་ཀྱི་གཞི་ཤེས་ཀྱི་རྣམ་
པ་གཅིག་ཡོད་པའི་ཕྱིར། དེར་ཐལ། འགྲེལ་བ་ལས། དེ་ལ་ཐམས་ཅད་མཁྱེན་པ་
ཉིད་གསུམ་གྱི་རྣམ་པ་ཉན་ཐོས་དང་བྱང་ཆུབ་སེམས་དཔའི་བྱེ་བྲག་གི་གོ་རིམ་བཞིན་དུ་
ཟག་པ་མེད་པ་དང་ཟག་པ་དང་བཅས་པ་དག་ཀྱང་ཡིན་ནོ། །ཞེས་གསུངས་པའི་ཕྱིར།
ཁ་ཅིག གཞི་ཤེས་ཀྱི་ལམ་བདེན་གྱི་རྣམ་པ་དེ་ལ། ཉོན་སྒྲིབ་ཀྱི་དངོས་གཉེན་དུ་གྱུར་
པའི་མཐོང་ལམ་ཟག་མེད་བཞི། ཤེས་སྒྲིབ་གཟུང་རྟོག་གི་དངོས་ཀྱི་གཉེན་པོར་གྱུར་
པའི་སྒོམ་ལམ་ཟག་བཅས་དྲུག་ དེའི་དངོས་ཀྱི་གཉེན་པོར་གྱུར་པའི་མཐོང་ལམ་
ཟག་མེད་ལྔ་སྟེ་བཅོ་ལྔ་ཡོད་ཟེར་ན། དེ་མི་འཐད་པར་ཐལ། ཉོན་སྒྲིབ་ཀྱི་དངོས་ཀྱི་
གཉེན་པོར་གྱུར་པའི་མཐོང་ལམ་མེད་པ་གང་ཞིག ཕྱི་མ་གཉིས་ཀྱང་རེ་རེ་ནས་མེད་
པའི་ཕྱིར། དང་པོ་དེར་ཐལ། ཉོན་སྒྲིབ་ཀྱི་དངོས་ཀྱི་གཉེན་པོ་ཡིན་ན། སྒོམ་ལམ་
ཡིན་དགོས་པའི་ཕྱིར། ཕྱི་མ་དེར་ཐལ། ཤེས་སྒྲིབ་གཟུང་རྟོག་གི་དངོས་ཀྱི་གཉེན་པོ་
ཡིན་ན། སྒོམ་ལམ་ཟག་མེད་ཡིན་དགོས་པའི་ཕྱིར། དེར་ཐལ། དེའི་དངོས་
གཉེན་དུ་གྱུར་པའི་ལམ་ཡིན་ན། སྒོམ་ལམ་བར་ཆད་མེད་ལམ་ཡིན་དགོས་པའི་ཕྱིར།
ཁ་ཅིག སྤང་བྱ་ཡིན་ན། སྒྲིབ་པ་ཡིན་པས་ཁྱབ་ཟེར་ན། ངན་འགྲོ་བའི་གཟུགས་
ཕུང་ཆོས་ཅན། དེར་ཐལ། དེའི་ཕྱིར། དེར་ཐལ། ངན་འགྲོ་སྤང་བྱ་ཡིན་པའི་

གཞི་ཤེས་ཀྱི་རྣམ་པ། ས་༢༢༣
ཕྱིར༑ འདོད་མི་ནུས་སོ། ཁ་ཅིག དམན་སྒྲིབ་ཡིན་ན། སྒྲིབ་པ་ཡིན་པས་ཁྱབ་
ཟེར་ན། ཉན་ཐོས་སློབ་པའི་རྒྱུད་ཀྱི་རང་ཉིད་གཅིག་པུ་ཞི་བདེ་དོན་གཉེར་གྱི་བློ་ཆོས་
ཅན༑ དེར་ཐལ། དེའི་ཕྱིར། འདོད་མི་ནུས་ཏེ། ལམ་ཡིན་པའི་ཕྱིར། དེར་ཐལ།
སློབ་ལམ་ཡིན་པའི་ཕྱིར། ཁ་ཅིག སྒྲིབ་པ་ཡིན་ན། ཉོན་སྒྲིབ་དང༌། ཤེས་སྒྲིབ་
གང་རུང་ཡིན་པས་ཁྱབ་ཟེར་ན། སྙོམས་འཇུག་གི་སྒྲིབ་པ་ཆོས་ཅན། དེར་ཐལ།
དེའི་ཕྱིར། དེར་ཐལ། སྒྲིབ་པ་དེ་ལ་ཉོན་སྒྲིབ། ཤེས་སྒྲིབ། སྙོམས་འཇུག་གི་
སྒྲིབ་པ་གསུམ་གྱི་དབྱེ་བ་འཐད་པའི་ཕྱིར། དེར་ཐལ། རྒྱུད་བླ་མ་ལས། ཉོན་
མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཞིང༌། །ཞེས་
གསུངས་པའི་ཕྱིར། འདོད་མི་ནུས་སོ། །གཞན་ཡང་། ཉོན་སྒྲིབ་དང་ཤེས་སྒྲིབ་
གཉིས་ཀ་ཆོས་ཅན། དེ་གང་རུང་ཡིན་པར་ཐལ། སྒྲིབ་པ་ཡིན་པའི་ཕྱིར། རྟགས་
གསལ་སླའོ།། ཁ་ཅིག ཉོན་སྒྲིབ་ཡིན་ན། ཉོན་སྒྲིབ་ཕྲ་མོ་ཡིན་པས་ཁྱབ། ཤེས་
སྒྲིབ་ཡིན་ན། ཤེས་སྒྲིབ་ཕྲ་མོ་ཡིན་པས་ཁྱབ་ཟེར་ན། དང་པོ་ལ། གང་ཟག་རྟག་
པར་འཛིན་པའི་རྟོག་པ་ཆོས་ཅན། དེར་ཐལ། དེའི་ཕྱིར། དེར་ཐལ། སྒྲིབ་གཉིས་
གང་རུང་ཡིན། ཤེས་སྒྲིབ་མ་ཡིན་པའི་ཕྱིར། འདོད་མི་ནུས་ཏེ། ཉོན་སྒྲིབ་རགས་
པ་ཡིན་པའི་ཕྱིར། ཕྱི་མ་ལ། གཟུགས་ཕྱི་རོལ་དོན་འཛིན་གྱི་རྟོག་པ་ཆོས་ཅན།།
དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། ཁྱབ་སྟེ། འགྲེལ་པ་
ལས༑ ཤེས་བྱའི་སྒྲིབ་པའི་ཕྱོགས་གཅིག་པོ་གཟུང་བ་དོན་གྱི་རྣམ་པར་རྟོག་པའོ།།
ཞེས་གསུངས་པའི་ཕྱིར། འདོད་ན། མི་འཐད་པར་ཐལ། ཤེས་སྒྲིབ་རགས་པ་ཡིན་
པའི་ཕྱིར། ཁ་ཅིག ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པའི་གཙོ་བོ། །ཉོན་སྒྲིབ་
ཀྱི་མཚན་ཉིད། ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་སྒྲིབ་པའི་གཙོ་བོ།

༢༢༤
 སྤྱི་མཐའ་ཟུང་འབྲེལ་སྐབས་བཞི་པ།
ཤེས་སྒྲིབ་ཀྱི་མཚན་ཉིད། ཟེར་ན། དང་པོ་ལ། བདེན་འཛིན་ལྷན་སྐྱེས་ཆོས་ཅན།
མཚོན་བྱ་དང་པོ་དེར་ཐལ། མཚན་ཉིད་དང་པོ་དེའི་ཕྱིར། དེར་ཐལ། ས་ལམ་ཐོབ་
པ་ལ་གེགས་བྱེད་ཀྱི་སྒྲིབ་པའི་གཙོ་བོ་ཡིན་པའི་ཕྱིར། དེར་ཐལ། ཡོན་ཏན་སྒྲུབ་པ་
ལ་གེགས་བྱེད་ཀྱི་སྒྲིབ་པའི་གཙོ་བོ་ཡིན་པའི་ཕྱིར། དེར་ཐལ། སྒྲིབ་པའི་གཙོ་བོ་
གང་ཞིག མཚུངས་པའི་ཕྱིར། འདོད་མི་ནུས་ཏེ། ཤེས་སྒྲིབ་ཡིན་པའི་ཕྱིར།
གཞན་ཡང་། དེ་མི་འཐད་པར་ཐལ། ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་
ན༑ དེ་ཐོབ་པ་ལ་གཙོ་བོར་གེགས་བྱེད་ཀྱི་སྒྲིབ་པ་ཡིན་པས་མ་ཁྱབ་པའི་ཕྱིར།
ཁ་ཅིག ཆོས་ཀྱི་བདག་འཛིན་བདག་འཛིན་ཡིན་ཟེར་ན། དེ་མི་འཐད་པར་ཐལ།
བདག་འཛིན་ཡིན་ན། གང་ཟག་གི་བདག་འཛིན་ཡིན་དགོས་པའི་ཕྱིར། དེར་ཐལ།
དེ་ཡིན་ན། ཁྱོད་ཀྱི་ཞེན་ཡུལ་གྱིས་སྟོང་པ་དེ་ག ང་ཟག་གི་བདག་མེད་ཕྲ་མོ་ཡིན་
དགོས་པའི་ཕྱིར། ཁ་ཅིག གང་ཟག་རྟག་གཅིག་རང་དབང་ཅན་དུ་འཛིན་པའི་རྟོག་
པ་དེ། གང་ཟག་གི་བདག་འཛིན་དང་། གཟུགས་ཕྱི་རོལ་དོན་འཛིན་གྱི་རྟོག་པ་དེ་
ཆོས་ཀྱི་བདག་འཛིན་ཡིན་ཟེར་ན། དེ་གཉིས་ཀ་མི་འཐད་པར་ཐལ། དང་པོ་དེ་གང་
ཟག་གི་བདག་འཛིན་རགས་པ་དང་། ཕྱི་མ་དེ་ཆོས་ཀྱི་བདག་འཛིན་རགས་པ་ཡིན་
པའི་ཕྱིར། ཁ་ཅིག གང་ཟག་གི་བདག་འཛིན་ཡིན་ན། འཇིག་ལྟ་ཡིན་པས་ཁྱབ་
ཟེར་ན། མདུན་གྱི་སྐྱེས་བུས་སྐྱེས་བུ་ཕ་རོལ་པོ་རང་རྐྱ་ཐུབ་པའི་རྫས་ཡོད་དུ་འཛིན་
པའི་རྟོག་པ་ཆོས་ཅན། དེར་ཐལ། དེའི་ཕྱིར། དེར་ཐལ། དེ་རང་རྐྱ་ཐུབ་པའི་
རྫས་ཡོད་དུ་འཛིན་པའི་རྟོག་པ་ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར༑ ཁྱབ་སྟེ། འཇིག་ལྟ་ཡིན་ན། རང་རྒྱུད་ལྡན་གྱི་ང་ལ་གཙོ་བོར་དམིགས་པས་
ཁྱབ་པའི་ཕྱིར། ཁ་ཅིག ཉོན་མོངས་ཀྱི་བག་ཆགས་ཡིན་ན། ཤེས་སྒྲིབ་ཡིན་པས་

༢༢ད*
གཞི་ཤེས་ཀྱི་རྣམ་པ། །
ཁྱབ་ཟེར་ན། གང་ཟག་གི་བདག་འཛིན་གྱི་བག་ཆགས་སུ་གྱུར་པའི་དེའི་ས་བོན་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། དེ་ཡོད་པར་སྟོང་མཐུན་ཆེན་མོ་ལས་བཤད་པའི་ཕྱིར།
འདོད་མི་ནུས་སོ།། ཁ་ཅིག དེ་ཡིན་ན། ཉོན་སྒྲིབ་ཡིན་པས་ཁྱབ་ཟེར་ན༑ དེ་མི་
འཐད་པར་ཐལ། དགྲ་བཅོམ་པའི་རྒྱུད་ལ་ཉོན་མོངས་སྔ་མས་བཞག་པའི་བག་ཆགས་
ཡོད་པའི་ཕྱིར། དེར་ཐལ། ཉན་ཐོས་དགྲ་བཅོམ་པའི་རྒྱུད་ལ་དེ་ཡོད་པའི་ཕྱིར།
དེར་ཐལ། དེའི་རྒྱུད་ལ་ཉོན་མོངས་ཀྱི་བག་ཆགས་ཡོད་པའི་ཕྱིར། དེར་ཐལ།
དེའི་རྒྱུད་ལ་གནས་ངན་ལེན་ཡོད་པའི་ཕྱིར། འདོད་མི་ནུས་ཏེ། ཤེས་སྒྲིབ་ཡིན་པའི་
ཕྱིར༑ ་ ༈ གཉིས་པ་རང་ལུགས་ལ། ཐེག་དམན་འཕགས་པའི་མཁྱེན་པ་དང་།
བྱང་འཕགས་ཀྱི་གཞི་ཤེས་གང་རུང་གིས་བསྡུས་པའི་འཕགས་རྒྱུད་ཀྱི་མཁྱེན་པ་དེ།
སྐབས་འདིར་དངོས་སུ་བསྟན་པའི་གཞི་ཤེས་ཀྱི་རྣམ་པའི་མཚན་ཉིད། དབྱེ་ན་བདེན་
པ་དང་པོ་གསུམ་ལ་དམིགས་པ་བཞི་བཞི་དང་། ལམ་བདེན་ལ་དམིགས་པ་བཅོ་ལྔ་
ཡོད༑ སྔག་བསྔལ་བདེན་པ་ལ་དམིགས་པ་བཞི་ཡོད་དེ། སྡུག་བསྔལ་རྟག་པར་
མེད་པ་དང་། དེ་དོན་དམ་པར་མི་སྐྱེ་བ་དང་། དེ་དོན་གཞན་གྱི་བདག་གིས་སྟོང་པ་
དང་༑ རང་གི་ངོ་བོར་གྱུར་པའི་བདག་གིས་མི་བརྫི་བ་བཞི་མངོན་སུམ་དུ་རྟོགས་པའི་
ཤེས་རབ་ཀྱིས་ཟིན་པའི་བྱང་སེམས་ཀྱི་གཞི་ཤེས་ཀྱི་རྣམ་པ་བཞི་ཡོད་པའི་ཕྱིར༑ ཀུན་
འབྱུང་ལ་དམིགས་པའི་བཞི་ཡོད་དེ། རྒྱུ་སྲེད་པ་དོན་དམ་པར་གནས་པ་མེད་པ་དང་།
ཀུན་འབྱུང་དོན་དམ་པ ར་ནམ་མཁའ་དང་འདྲ་བ་དང༌། རྟོག་དཔྱོད་དོན་དམ་པར་
བརྗོད་དུ་མེད་པ་དང་། སྲིད་ཚོར་དོན་དམ་པར་མིང་མེད་པ་དང་བཞི་མངོན་སུམ་དུ་
རྟོགས་པའི་ཤེས་རབ་ཀྱིས་ཟིན་པའི་བྱང་སེམས་ཀྱི་གཞི་ཤེས་ཀྱི་རྣམ་པ་བཞི་ཡོད་པའི་

༢༢s
 སྤྱི་མཐའ་ཟུང་འབྲེལ་སྐབས་བཞི་པ།
ཕྱིར༑ ཡང་འགོག་པ་ལ་དམིགས་པའི་བཞི་ཡོད་དེ། འགོག་པ་དོན་དམ་པར་འགྲོ་
བ་མེད་པ་དང༌། ཞི་བ་རྐྱེན་གྱིས་མི་འཕྲོག་པ་དང༌། གྱ་ནོམ་པའི་ཐར་པ་མི་ཟད་པ་
དང་༑ ངེས་འབྱུང་སྐྱེ་བ་མེད་པར་རྟོགས་པའི་ཤེས་རབ་ཀྱིས་ཟིན་པའི་བྱང་སེམས་ཀྱི་
གཞི་ཤེས་ཀྱི་རྣམ་པ་བཞི་ཡོད་པའི་ཕྱིར། ལམ་བདེན་གྱི་རྣམ་པ་དེ་ལ་བཅོ་ལྔ་ཡོད་དེ།
བྱེད་པ་པོའི་གང་ཟག་གི་བདག་མེད་པ་དང༌། ཤེས་པ་པོའི་བདག་མེད་པ་དང༌།
གནས་ནས་འཕོ་བ་པོའི་བདག་མེད་པ་དང་། ཉོན་མོངས་པ་འདུལ་བ་པོའི་གང་ཟག་
གི་བདག་མེད་པ་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་བཞི་དང༌།
ཕྱི་དོན་ངོ་བོ་ཉིད་མེད་པ་དང༌། དེ་མ་སྐྱེས་པ་དང༌། དེ་མ་འགགས་པ་དང་༑ དེ་
གཟོད་མ་ནས་ཞི་བ་དང༌། རང་བཞིན་གྱིས་ཡོངས་སུ་མྱ་ངན་ལས་འདས་པའི་ངོ་བོར་
མངོན་སུམ་དུ་རྟོགས་པའི་བྱང་སེམས་ཀྱི་སྒོམ་ལམ་ལྔ་དང་། ཕྱི་རོལ་དོན་གྱིས་ཀུན་
ནས་ཉོན་མོངས་པ་མེད་པ་དང༌། དེས་རྣམ་པར་བྱང་བ་མེད་པ་དང་། དེས་བསྡུས་
པའི་བག་ཆགས་ཀྱིས་གོས་པ་མེད་པ་དང༌། ཕྱི་རོལ་དོན་གྱི་དབྱེ་བའི་སྤྲོས་པ་མེད་པ་
དང་༑ ཕྱི་རོལ་དོན་དུ་ཞེན་པའི་རློམ་པ་མེད་པ་དང༌། མི་གཡོ་བའི་གཟུང་བྱ་དོན་
གཞན་མེད་པར་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་དང་དྲུག་ཡོད་ལ།
བསྡུ་ན་ཉོན་སྒྲིབ་ཀྱི་གཉེན་པོ་མཐོང་ལམ་ཟག་མེད་བཞི། ཤེས་སྒྲིབ་གཟུང་རྟོག་གི་
གཉེན་པོ་སྒོམ་ལམ་ཟག་བཅས་ལྔ། དེའི་གཉེན་པོ་མཐོང་ལམ་ཟག་མེད་དྲུག་སྟེ་ཉེར་
བདུན་ཡོད་པའི་ཕྱིར། དེ་དག་ཀྱང་ཚིག་ཚོགས་སྤངས་ནས་བརྗོད་ལ། ཞིབ་པར་
རྣམ་བཤད་སོགས་ལས་ཤེས་པར་བྱའོ། ། ས་ལམ་གྱི་རྟོགས་པ་ཁྱད་པར་ཅན་ཐོབ་པ་
ལ་གཙོ་བོར་གེགས་བྱེད་ཀྱི་ཁ་ན་མ་ཐོ་བ། སྒྲིབ་པའི་མཚན་ཉིད། དེ་ལ་དབྱེ་ན།
ཉོན་སྒྲིབ། ཤེས་སྒྲིབ། སྙོམས་འཇུག་གི་སྒྲིབ་པ་དང་གསུམ། གཙོ་བོར་ཐར་པ་

གཞི་ཤེས་ཀྱི་རྣམ་པ།
ཐོབ་པར་བྱེད་པ་ལ་གེགས་བྱེད་ཀྱི་སྒྲིབ་པའི་རིགས་སུ་གནས་པ། ཉོན་སྒྲིབ་ཀྱི་མཚན་
ཉིད༑ དེ་ལ་དབྱེ་ན། དེར་གྱུར་པའི་ཀུན་བཏགས་དང་། ལྷན་སྐྱེས་གཉིས།
མངོན་གྱུར་པ་དང༌། མངོན་གྱུར་པ་མ་ཡིན་པའི་ཉོན་སྒྲིབ་གཉིས། མཐོང་སྤང་དང་
སྒོམ་སྤང་ཉོན་སྒྲིབ་གཉིས་ཡོད། གྲུབ་མཐས་བློ་ཁ་བསྒྱུར་བའི་དབང་གིས་བྱུང་བའི་
ཉོན་སྒྲིབ། ཉོན་སྒྲིབ་ཀུན་བཏགས་ཀྱི་མཚན་ཉིད། མཚན་གཞི་ནི། གྲུབ་མཐས་བློ་
བསྒྱུར་བའི་དབང་གིས་བྱུང་བའི་སྒྲ་རྟག་འཛིན་རྟོག་པ་ལྟ་བུ། ། གྲུབ་མཐས་བློ་ཁ་
བསྒྱུར་བ་ལ་མ་ལྟོས་པར་བྱུང་བའི་ཉོན་སྒྲིབ། ཉོན་སྒྲིབ་ལྷན་སྐྱེས་ཀྱི་མཚན་ཉིད།
མཚན་གཞི་ནི། བྱིས་པ་ཆུང་ངུ་ཡན་ཆད་ལ་རང་གི་ངང་གིས་འབྱུང་བའི་བདག་
འཛིན་ལྟ་བུ། མཐོང་ལམ་བར་ཆད་མེད་ལམ་གྱི་དངོས་ཀྱི་གཞོམ་བྱའི་རིགས་སུ་
གནས་པའི་ཉོན་སྒྲིབ། མཐོང་སྤང་ཉོན་སྒྲིབ་ཀྱི་མཚན་ཉིད། སྒོམ་ལམ་བར་ཆད་
མེད་ལམ་གྱི་དངོས་ཀྱི་གཞོམ་བྱའི་རིགས་སུ་གནས་པའི་ཉོན་སྒྲིབ། སྒོམ་སྤང་ཉོན་
སྒྲིབ་ཀྱི་མཚན་ཉིད། དམིགས་རྣམ་འཛིན་པའི་ཉོན་སྒྲིབ། ཉོན་སྒྲིབ་མངོན་གྱུར་པའི་
མཚན་ཉིད། དམིགས་རྣམ་མི་འཛིན་པའི་ཉོན་སྒྲིབ། མངོན་གྱུར་མ་ཡིན་པའི་ཉོན་
སྒྲིབ་ཀྱི་མཚན་ཉིད། གཙོ་བོར་ཐམས་ཅད་མཁྱེན་པ་ཐོབ་པར་བྱེད་པ་ལ་གེགས་བྱེད་ཀྱི་
སྒྲིབ་པའི་རིགས་སུ་གནས་པ། ཤེས་སྒྲིབ་ཀྱི་མཚན་ཉིད། དབྱེ་བ་དང་མཚན་གཞི་ནི་
རིགས་འགྲེས་ཀྱིས་ཤེས་པར་བྱའོ།། ་༈ གསུམ་པ་རྩོད་པ་སྤོང་བ་ལ། ཁ་
ཅིག མེད་པའི་རྣམ་པ་ནས་བཟུང་སྟེ། །ཞེས་སོགས་ཀྱི་སྐབས་ནས་དངོས་སུ་བསྟན་
པའི་གཞི་ཤེས་ཀྱི་རྣམ་པ་ཡིན་ན། གཉེན་པོའི་ཕྱོགས་ཀྱི་གཞི་ཤེས་ཡིན་དགོས་པར་
ཐལ༑ སྐབས་འདིར་དངོས་བསྟན་བསྟན་བྱའི་གཙོ་བོར་གྱུར་པའི་གཞི་ཤེས་ཡིན་ན།
གཉེན་པོའི་ཕྱོགས་ཀྱི་གཞི་ཤེས་ཡིན་དགོས་པའི་ཕྱིར་ན། མ་ཁྱབ། མ་གྲུབ་ན། །

༢༢༨
 སྤྱི་མཐའ་ཟུང་འབྲེལ་སྐབས་བཞི་པ།
དེར་ཐལ། དེ་ཡིན་ན། བྱང་འཕགས་ཀྱི་རྒྱད་ཀྱིས་བསྡུས་པའི་གཞི་ཤེས་ཡིན་དགོས་
པའི་ཕྱིར། འདོད་མི་ནུས་ཏེ། སྐབས་འདིར་དངོས་སུ་བསྟན་པའི་གཞི་ཤེས་ཀྱི་རྣམ་
པ་ལ་དམན་པའི་གཞི་ཤེས་ཡོད་པའི་ཕྱིར། དེར་ཐལ། སྐབས་འདིར་དངོས་སུ་
བསྟན་པའི་བྱང་སེམས་ཀྱི་གཞི་ཤེས་ཀྱི་རྣམ་པའི་དམིགས་ཡུལ་དུ་གྱུར་པའི་དེ་ཡོད་
པའི་ཕྱིར། ཁ་ཅིག སྐབས་འདིར་དངོས་སུ་བསྟན་པའི་གཞི་ཤེས་ཀྱི་རྣམ་པ་ལ་བཅོ་
ལྔ་གྲངས་འདྲེན་པའི་ཚེ་མཐོང་ལམ་ཟག་བཅས་ལྔ་དང༌། སྒོམ་ལམ་ཟག་མེད་དྲུག་
ཅེས་འདྲེན་པ་མི་འཐད་པར་ཐལ། དེ་ལས་ལྡོག་སྟེ་འདྲེན་རིགས་པའི་ཕྱིར། དེར་
ཐལ༑ དེ་ལྟར་འདྲེན་ཚུལ་ཡོད་པའི་ཕྱིར་ན། སྐྱོན་མེད་དེ། རྣམ་བཤད་ལས་འདྲེན་
ཚུལ་དངོས་སུ་གསལ་བར་བཤད་པའི་རྗེས་སུ་འབྲང་རིགས་པའི་ཕྱིར། ཁ་
ཅིག ཆོས་ཀྱི་བདག་འཛིན་བདག་འཛིན་ཡིན་པར་ཐལ། ཆོས་ཀྱི་བདག་མེད་བདག་
མེད་ཡིན་པའི་ཕྱིར་ན། མ་ཁྱབ། ཁ་ཅིག གང་ཟག་རྟག་གཅིག་རང་དབང་ཅན་དུ་
འཛིན་པའི་རྟོག་པ་དེ་གང་ཟག་གི་བདག་འཛིན་ཡིན་པར་ཐལ། དེའི་ཞེན་ཡུལ་གྱིས་
སྟོང་པ་དེ་གང་ཟག་གི་བདག་མེད་ཕྲ་མོ་ཡིན་པའི་ཕྱིར། དེར་ཐལ། གང་ཟག་རང་
རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པའི་ཞེན་ཡུལ་གྱིས་སྟོང་པ་གང་ཟག་གི་བདག་
མེད་ཕྲ་མོ་ཡིན་པའི་ཕྱིར་ན། མ་ཁྱབ། ཁ་ཅིག གཟུགས་ཕྱི་རོལ་དོན་འཛིན་གྱི་
རྟོག་པ་ཤེས་སྒྲིབ་མ་ཡིན་པར་ཐལ། རང་རྒྱལ་སློབ་པས་ཤེས་སྒྲིབ་སྤང་བྱའི་གཙོ་བོར་
བྱས་ནས་མི་སྤོང་བའི་ཕྱིར་ན། མ་ཁྱབ། མ་གྲུབ་ན། དེར་ཐལ། དེས་ཐམས་ཅད་
མཁྱེན་པ་ཐོབ་བྱའི་གཙོ་བོར་བྱས་ནས་དོན་དུ་མི་གཉེར་བའི་ཕྱིར། ཟེར་ན། འོ་ན།
རང་རྒྱལ་དགྲ་བཅོམ་པས་སྒྲིབ་པ་སྤངས་པར་ཐལ། དེས་ཉོན་སྒྲིབ་སྤངས་པའི་ཕྱིར།
ཁྱབ་པ་མཚུངས་སོ།། འདོད་ན། སངས་རྒྱས་ཡིན་པར་ཐལ་ལོ།། ཁ་

འ༢e
ལམ་ཤེས་ཀྱི་རྣམ་པ། །
ཅིག མཐོང་སྤང་ཡིན་ན། སྒྲིབ་པ་ཡིན་དགོས་པར་ཐལ། མཐོང་སྤང་སྒྲིབ་པ་ཡིན་
ན༑ སྒྲིབ་པ་ཡིན་དགོས་པའི་ཕྱིར་ན། མ་ཁྱབ། འདོད་ན། ངན་འགྲོའི་ཕུང་
ཁམས་སྐྱེ་མཆེད་ཆོས་ཅན། དེར་ཐལ། དེའི་ཕྱིར། དེར་ཐལ། དེ་ལྟར་མངོན་པ་
ཀུན་བཏུས་ལས་བཤད་པའི་ཕྱིར། འདོད་མི་ནུས་སོ། ཁ་ཅིག ཉོན་སྒྲིབ་ཀྱི་དངོས་
གཉེན་བར་ཆད་མེད་ལམ་ཡིན་ན། སྒྲིབ་པའི་དངོས་གཉེན་བར་ཆད་མེད་ལམ་ཡིན་
དགོས་པར་ཐལ། ཤེས་སྒྲིབ་ཀྱི་དངོས་གཉེན་བར་ཆད་མེད་ལམ་ཡིན་ན། སྒྲིབ་པའི་
དངོས་གཉེན་བར་ཆད་མེད་ལམ་ཡིན་དགོས་པའི་ཕྱིར་ན། མ་ཁྱབ། འདོད་ན།
ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ཆོས་ཅན། དེར་ཐལ། དེའི་ཕྱིར།
འདོད་ན། ཉན་ཐོས་དགྲ་བཅོམ་པ་དེ་སྒྲིབ་པ་སྤངས་པའི་གང་ཟག་ཡིན་པར་ཐལ་ལོ།།
ལམ་ཤེས་ཀྱི་རྣམ་པ། །
༈ གཉིས་པ་ལམ་ཤེས་ཀྱི་རྣམ་པ་ནི། རྒྱུ་དང་ལམ་དང་སྡུག་བསྔལ་དང༌། ། ཞེས་
པ་ནས། ལྔ་དང་བཅུ་དྲུག་ཅེས་བསྒྲགས་སོ། །ཞེས་པའི་བར་གྱིས་འཆད་ལ། དོན་
ནི་འགྲེལ་པ་ལས། ཀུན་ནས་ཉོན་མོངས་པ་དང་ཅིག་ཤོས་ཀྱི་ཕྱོགས་ལ་བརྟེན་ནས།
ཞེས་པ་ནས། སྤྱིར་ན་ལམ་ཤེས་པ་ཉིད་ཀྱི་རྣམ་པ་སུམ་ཅུ་རྩ་དྲུག་ཡིན་ནོ། །ཞེས་
པའི་བར་གསུངས། འཕྲོས་ནི། མདོ་ལས། རབ་འབྱོར་གྱིས་གསོལ་པ། བཅོམ་
ལྡན་འདས་འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་འདོད་ཆགས་དང་བྲལ་
བའི་ཕ་རོལ་ཏུ་ཕྱིན་པའོ། །ཞེས་པ་ནས། འདི་ནི་དངོས་པོ་མེད་པའི་ངོ་བོ་ཉིད་ཀྱི་ཕ་
རོལ་ཏུ་ཕྱིན་པའོ། །ཞེས་གསུངས་པ་ལས་འཕྲོས་སོ། འདི་ལ་རྩ་བའི་ཚིག་དོན་

༢༣༠
 སྤྱི་མཐའ་ཟུང་འབྲེལ་སྐབས་བཞི་པ།
དང་༑ མཐའ་དཔྱད་པ་གཉིས་ལས། དང་པོ་ནི། ཤེས་བྱ་ཆོས་ཅན། ལམ་ཤེས་
ཀྱི་རྣམ་པ་སུམ་ཅུ་རྩ་དྲུག་ཡོད་དེ། རྒྱུ་ཀུན་འབྱུང་དང་ལམ་བདེན་དང་འབྲས་བུ་སྡུག་
བསྔལ་དང་འགོག་པའི་བདེན་པ་ལ་ནི་གོ་རིམ་བཞིན་དུ་ཀུན་འབྱུང་བདེན་པ་ལ་རྣམ་པ་
དེ་དག་བརྒྱད་དང༌། ལན་བདེན་ལ་བདུན་དང༌། སྡུག་བསྔལ་བདེན་པ་ལ་ལྔ་དང་།
འགོག་བདེན་ལ་དམིགས་པ་བཅུ་དྲུག་ཡོད་ཅེས་ཡུམ་གྱི་མདོ་ལས་བསྒྲགས་པ་ཡིན་
པའི་ཕྱིར།། ༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་
ཅིག ལམ་ཤེས་ཀྱི་རྣམ་པ་ཉམས་སུ་ལེན་པའི་ཐེག་ཆེན་འཕགས་པའི་མཁྱེན་པ།
སྐབས་འདིར་དངོས་སུ་བསྟན་པའི་ལམ་ཤེས་ཀྱི་རྣམ་པའི་མཚན་ཉིད་ཟེར་ན། གང་
ཟག་གི་བདག་མེད་རྟོགས་པའི་རྣམ་མཁྱེན་ཆོས་ཅན། མཚོན་བྱ་དེར་ཐལ། མཚན་
ཉིད་དེའི་ཕྱིར། དེར་ཐལ། མཁྱེན་གསུམ་གྱི་རྣམ་པ་ཉམས་སུ་ལེན་པའི་ཐེག་ཆེན་
འཕགས་པའི་མཁྱེན་པ་ཡིན་པའི་ཕྱིར། འདོད་ན། བྱང་འཕགས་ཀྱི་མཁྱེན་པ་ཡིན་
པར་ཐལ། འདོད་པའི་ཕྱིར། ཁྱབ་སྟེ། འགྲེལ་པ་ལས། ལམ་ཤེས་པ་ཉིད་ཀྱི་
རྣམ་པ་ནི། བྱང་ཆུབ་སེམས་དཔའ་རྣམས་ཀྱིས་ཉོན་མོངས་པ་ཤིན་ཏུ་མ་སྤངས་པའི་
ཕྱིར༑ །ཟག་པ་དང་བཅས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། ཁ་
ཅིག ལམ་ཤེས་ཀྱི་རྣམ་པ་ཤར་ནས་ཉམས་སུ་ལེན་པའི་བྱང་སེམས་འཕགས་པའི་
མཁྱེན་པ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་རྣམ་པའི་མཚན་ཉིད་ཟེར་
ན༑ ཐེག་ཆེན་མཐོང་ལམ་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། དེར་ཐལ། བཅུ་དྲུག་ཅེས་བསྒྲགས་སོ། །ཞེས་པའི་སྐབས་ནས་
དངོས་སུ་བསྟན་པའི་ལམ་ཤེས་ཀྱི་རྣམ་པ་ཡིན་པའི་ཕྱིར། འདོད་ན། དེ་ཆོས་ཅན།
ཁྱོད་ཀུན་རྫོབ་དངོས་ཡུལ་དུ་བྱེད་པའི་ཤེས་པ་ཡིན་པར་ཐལ། འདོད་པའི་ཕྱིར།

༢༣༡
ལམ་ཤེས་ཀྱི་རྣམ་པ། ས་
འདོད་ན་སླའོ།། ཁ་ཅིག སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པའི་བྱང་སེམས་ཀྱི་མཁྱེན་པ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་རྣམ་
པའི་མཚན་ཉིད་ཟེར་ན། སྟོང་ཉིད་མངོན་སུམ་དུ་རྟོགས་མྱོང་གི་ཐེག་དམན་དགྲ་
བཅོམ་པ་དང་རྒྱུད་གཅིག་ཏུ་གྱུར་པའི་བྱང་སེམས་ཚོགས་ལམ་པའི་རྒྱུད་ཀྱི་ཐེག་ཆེན་གྱི་
ཚོགས་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
ཐེག་ཆེན་འཕགས་པའི་མཁྱེན་པར་ཐལ། འདོད་པའི་ཕྱིར། ཁ་ཅིག བདེན་བཞིའི་
རྣམ་པ་བསྒོམ་བྱའི་གཙོ་བོར་བྱས་ནས་སྒོམ་པའི་བྱང་སེམས་འཕགས་པ་ཡོད་ཟེར་ན།
དེ་མེད་པར་ཐལ། གང་ཟག་གི་བདག་མེད་བསྒོམ་བྱའི་གཙོ་བོར་བྱས་ནས་སྒོམ་པའི་
བྱང་སེམས་འཕགས་པ་མེད་པའི་ཕྱིར། དེར་ཐལ། ཉོན་མོངས་སྤང་བྱའི་གཙོ་བོར་
བྱས་ནས་སྤོང་པའི་བྱང་སེམས་འཕགས་པ་མེད་པའི་ཕྱིར། ཁ་ཅིག རང་གི་བསྒོམ་
བྱར་གྱུར་པའི་བདེན་བཞིའི་རྣམ་པ་གཙོ་བོར་སྒོམ་པའི་བྱང་འཕགས་མེད་ཟེར་ན། དེ་
ཡོད་པར་ཐལ། རང་གི་བསྒོམ་བྱར་གྱུར་པའི་མི་རྟག་སོགས་བཅུ་དྲུག་གང་རུང་
བསྒོམ་བྱའི་གཙོ་བོར་བྱས་ནས་སྒོམ་པའི་བྱང་སེམས་འཕགས་པ་ཡོད་པའི་ཕྱིར།
དེར་ཐལ། རང་གི་བསྒོམ་བྱར་གྱུར་པའི་ལམ་བདེན་གྱི་རྣམ་པ་བཞི་གཙོ་བོར་སྒོམ་
པའི་བྱང་སེམས་འཕགས་པ་ཡོད་པའི་ཕྱིར།། ༈ གཉིས་པ་རང་ལུགས་ལ། ལམ་
ཤེས་ཀྱི་རྣམ་པ་ཉམས་སུ་ལེན་པའི་ཐེག་ཆེན་འཕགས་པའི་མཁྱེན་པ། ལམ་ཤེས་ཀྱི་
རྣམ་པའི་མཚན་ཉིད། ལམ་ཤེས་གསུམ་པོ་གང་རུང་གི་རྣམ་པ་ཉམས་སུ་ལེན་པའི་
བྱང་སེམས་འཕགས་པའི་མཁྱེན་པ། སྐབས་འདིར་དངོས་སུ་བསྟན་པའི་ལམ་ཤེས་ཀྱི་
རྣམ་པའི་མཚན་ཉིད། དེ་ལ་དབྱེ་ན་དེར་གྱུར་པའི་སོ་དྲུག་ཡོད་དེ། ཀུན་འབྱུང་གི་
རྒྱུའི་རྣམ་པ་ཡུལ་ལ་འདུན་པའི་སྲེད་པ་དང་འདོད་ཆགས་ཀྱི་སྲེད་པ་དང་། ཡང་སྲིད་

༢༣༢
 སྤྱི་མཐའ་ཟུང་འབྲེལ་སྐབས་བཞི་པ།
ལ་དགའ་བའི་སྲིད་པའི་གཉེན་པོར་གྱུར་པའི་ཐེག་ཆེན་གྱི་མཐོང་ལམ་ག སུམ་དང་།
ཀུན་འབྱུང་གི་རྣམ་པ་འདོད་ཆགས་དང༌། ཞེ་སྡང་དང་། གཏི་མུག་གི་གཉེན་པོར་
གྱུར་པའི་བྱང་སེམས་ཀྱི་མཐོང་ལམ་གསུམ་དང་། རབ་སྒེའི་རྣམ་པ་གཙང་བདེ་རྟག་
བདག་ཏུ་ཞེན་པའི་གཉེན་པོ་ཐེག་ཆེན་གྱི་མཐོང་ལམ་གཅིག་དང་། རྐྱེན་གྱི་རྣམ་པ་རང་
དབང་བའི་སེམས་ཅན་དུ་མངོན་པར་ཞེན་པའི་གཉེན་པོ་ཐེག་ཆེན་གྱི་མཐོང་ལམ་གཅིག་
སྟེ་བསྡོམས་པས་བརྒྱད་དང༌། ལམ་བདེན་གྱི་ལམ་གྱི་རྣམ་པར་གྱུར་པའི་སེམས་ཅན་
ཚད་མེད་པ་ལ་ཐར་པའི་གོ་སྐབས་འབྱེད་པ་དང་། འཁོར་འདས་ཀྱི་མཐའ་གཉིས་དང་
མ་འབྲེལ་བར་འབྱེད་པའི་མཐོང་ལམ་གཉིས་དང༌། རིག་པའི་རྣམ་པ་ཆོས་ཐམས་ཅད་
བདེན་སྟོང་དུ་ཐ་མི་དད་པར་རྟོགས་པ་དང༌། ཉན་རང་གི་ལམ་མཆོག་ཏུ་མི་འཛིན་པའི་
མཐོང་ལམ་གཉིས་དང༌། སྒྲུབ་པའི་རྣམ་པ་ཆོས་ཐམས་ཅད་དོན་དམ་པར་རྣམ་པར་མི་
རྟོག་པ་དང༌། དོན་དམ་པར་གཞལ་དུ་མེད་པར་རྟོགས་པའི་མཐོང་ལམ་གཉིས་དང༌།
ངེས་འབྱིན་གྱི་རྣམ་པ་ཆོས་ཐམས་ཅད་ལ་དོན་དམ་པར་ཆགས་པ་མེད་པའི་རྣམ་པ་ཅན་
གྱི་མཐོང་ལམ་གཅིག་སྟེ་བསྡོམས་ན་བདུན་དང་། སྡུག་བདེན་གྱི་རྣམ་པ་ཕུང་པོ་མི་
རྟག་པ་དང༌། སྡུག་བསྔལ་བ་དང་། སྟོང་པ་དང༌། བདག་མེད་པ་དང་། དོན་
དམ་པར་མཚན་ཉིད་མེད་པར་རྟོགས་པའི་བྱང་སེམས་ཀྱི་ལམ་ཤེས་ཀྱི་རྣམ་པ་ལྔ་དང་།
འགོག་བདེན་གྱི་རྣམ་པ་ལ་འགོག་པའི་རྣམ་པ་ནང་དང་ཕྱི་དང་གཉིས་ཀའི་ཆོས་བདེན་
པར་འཛིན་པའི་བདེན་འཛིན་ཅི་རིགས་སྤངས་པས་ནང་དང་ཕྱི་དང་ཕྱི་ནང་གཉིས་ཀ་
སྟོང་པ་ཉིད་ཀྱི་རྣམ་པ་གསུམ་རྟོགས་པའི་བྱང་སེམས་ཀྱི་ལམ་བཤེས་གསུམ་དང༌།
དེ་བཞིན་དུ་སྦྱར་ཏེ་ཞི་བའི་རྣམ་པ་སྟོང་པ་ཉིད་སྟོང་པ་ཉིད་དང༌། ཆེན་པོ་དང༌། དོན་
དམ་པ་དང་། འདུས་བྱས་དང༌། འདུས་མ་བྱས་དང་། མཐའ་ལས་འདས་པ་དང་།

༢༣༣
རྣམ་མཁྱེན་གྱི་རྣམ་པ། །
ཐོག་མ་དང་ཐ་མ་མེད་པ་དང༌། དོར་བ་མེད་པའི་རྣམ་པ་བརྒྱད་རྟོགས་པའི་བྱང་
སེམས་ཀྱི་ལམ་ཤེས་ཀྱི་རྣམ་པ་བརྒྱད་དང་། གྱ་ནོམ་པའི་རྣམ་པ་རང་བཞིན་སྟོང་པ་
ཉིད་རྟོགས་པའི་བྱང་སེམས་ཀྱི་ལམ་ཤེས་ཀྱི་རྣམ་པ་གཅིག་དང༌། ངེས་འབྱུང་གི་རྣམ་
པ་ཆོས་ཐམས་ཅད་དང༌། རང་གི་མཚན་ཉིད་དང༌། མི་དམིགས་པ་སྟོང་པ་ཉིད་ཀྱི་
རྣམ་པ་གསུམ་རྟོགས་པའི་བྱང་སེམས་ཀྱི་ལམ་ཤེས་གསུམ་དང༌། དངོས་པོ་མེད་པའི་
ངོ་བོ་ཉིད་སྟོང་པ་ཉིད་ཀྱི་རྣམ་པ་རྟོགས་པའི་ལམ་ཤེས་ཀྱི་རྣམ་པ་གཅིག་སྟེ་བསྡོམས་ན་
བཅུ་དྲུག་ཡོད་པའི་ཕྱིར། དེ་ཡང་དམིགས་བསལ་ལ་འགོག་བདེན་གྱི་རྣམ་པ་བཞི་
གཞིར་བཟུང་ནས་དེར་གྱུར་པའི་ སྟོང་ཉིད་བཅུ་དྲུག་ཏུ་འབྱེད་པའི་དོན་ཏེ། འདིར་
དངོས་བསྟན་ཐེག་ཆེན་གྱི་མཐོང་ལམ་གཙོ་ཡང་སྒོམ་ལམ་ཡང་ཡོད་པར་བཞེད་དོ།།
༈ གསུམ་པ་རྩོད་པ་སྤོང་བ་ལ། ཁ་ཅིག ལམ་ཤེས་ཆོས་ཅན། བྱང་སེམས་
འཕགས་པའི་མཁྱེན་པ་ཡིན་པར་ཐལ། སྐབས་འདིར་དངོས་སུ་བསྟན་པའི་ལམ་ཤེས་
ཀྱི་རྣམ་པ་ཡིན་པའི་ཕྱིར། དེར་ཐལ། སྐབས་འདིར་ལམ་ཤེས་དངོས་སུ་བསྟན་པའི་
ཕྱིར་ཟེར་ན། མ་ཁྱབ། འདོད་མི་ནུས་སོ། ཁ་ཅིག འགོག་བདེན་གྱི་རྣམ་པ་བཅུ་
དྲུག་པོ་སྟོང་ཉིད་ཡིན་པར་ཐལ། འགོག་བདེན་གྱི་རྣམ་པ་ལ་སྟོང་ཉིད་བཅུ་དྲུག་ཡོད་
པའི་ཕྱིར་ཟེར་ན། མ་ཁྱབ་བོ།། །
རྣམ་མཁྱེན་གྱི་རྣམ་པ།
༈ གསུམ་པ་རྣམ་མཁྱེན་གྱི་རྣམ་པ་འཆད་པ་ནི། དྲན་པ་ཉེར་གཞག་ནས་བཟུང་སྟེ།།
ཞེས་པ་ནས། སུམ་ཅུ་རྩ་དགུ་དག་ཏུ་བཞེད། །ཅེས་པའི་བར་གསུངས་ཏེ། དོན་ནི་
འགྲེལ་པ་ལས། དྲན་པ་ཉེ་བར་བཞག་པ་ནས་བཟུང་སྟེ། སངས་རྒྱས་རྣམས་ལ་

སྤྱི་མཐའ་ཟུང་འབྲེལ་སྐབས་བཞི་པ།
སུམ་ཅུ་རྩ་དགུར་བཞེད་དོ། ། ཞེས་པའི་བར་གསུངས་ལ། འཕྲོས་ནི། རབ་འབྱོར་
གྱིས་གསོལ་པ། བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི། དྲན་པ་ཉེ་
བར་བཞག་པའི་ཕ་རོལ་ཏུ་ཕྱིན་པའོ། །ཞེས་པ་ནས། ཤེར་ཕྱིན་འདི་ནི་སངས་རྒྱས་
ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་
རྣམ་པ་ཐམས་ཅད་དུ་སངས་རྒྱས་པའི་ཕྱིར་རོ། །ཞེས་པའི་བར་གྱི་མདོ་ལས་འཕྲོས་
སོ༑ །འདི་ལ་གཉིས། རྩ་བའི་ཚིག་དོན་བསྡུས་ཏེ་བཤད་པ་དང༌། འགྲེལ་བར་
རྒྱས་པར་བཤད་པའི་ཚུལ་བསྟན་པའོ། །དང་པོ་ནི། ཤེས་བྱ་ཆོས་ཅན། དྲན་པ་ཉེ་
བར་བཞག་པའི་ཕ་རོལ་ཏུ་ཕྱིན་པའོ། །ཞེས་སོགས་ཀྱིས་དངོས་སུ་བསྟན་པའི་དྲན་པ་
ཉེར་གཞུག་ནས་བཟུང་སྟེ། ཤེར་ཕྱིན་འདི་ནི་སངས་རྒྱས་ཀྱི་ཕ་རོལ་ཏུ་ཕྱིན་པའོ།།
ཞེས་སོགས་ཀྱི་བར་གྱི་མདོ་ལས་བསྟན་པའི་སངས་རྒྱས་ཀྱི་རྣམ་པའི་མཐར་ཐུག་
རྣམས་ནི་འདིར་རྣམ་མཁྱེན་གྱི་རྣམ་པ་ཡིན་ཏེ། དེ་ཡང་སུམ་ཅུ་རྩ་བདུན་དང༌།
སུམ་ཅུ་སོ་བཞི་དང༌། སུམ་ཅུ་རྩ་དགུ་དག་ཏུ་དབྱེར་ཡོད་པར་མདོ་ཉིད་ལས་བཞེད་
པའི་ཕྱིར། དེ་ལྟར་ཡིན་ཏེ། སྡེ་ཚན་གསུམ་དུ་ཕྱེ་ནས་སློབ་མ་ཉན་ཐོས་དང༌། བྱང་
ཆུབ་སེམས་དཔའ་དང༌། སངས་རྒྱས་རྣམས་ལ་རིམ་པ་བཞིན་དུ་དེ་ལྟར་བཞག་པའི་
ཕྱིར༑ དེ་ལྟར་རིགས་ཏེ། རྣམ་མཁྱེན་ཉིད་ལ་རིགས་ཀྱི་སྒོ་ནས་ཀུན་མཁྱེན་གསུམ་
དུ་ཕྱེ་བས་ན་གསུམ་ཡོད་པའི་ཕྱིར། དེ་ལྟར་ཡོད་དེ། གང་ཟག་དེ་གསུམ་གྱི་རྒྱུད་ལ་
ལམ་གྱི་བདེན་པ་མི་འདྲ་བ་གསུམ་ཡོད་པའི་རྗེས་སུ་མཐུན་པར་རྣམ་མཁྱེན་ཉིད་ལ་
གསུམ་དུ་ཕྱེ་བ་ཡིན་པའི་ཕྱིར། གཉིས་པ་འགྲེལ་པས་རྒྱས་པར་འཆད་པ་ནི། དེ་ལ་
ཐམས་ཅད་ཤེས་པ་ཉིད་ལ་དང་པོར་དངོས་པོ་ལ་ཡོངས་སུ་རྟོག་པའི་ལམ་ལ། ཞེས་པ་
ནས༑ རྣམ་པ་རྣམས་གཅིག་ཏུ་བསྡོམས་ན་བརྒྱ་བདུན་ཅུ་རྩ་གསུམ་ཡོད་དོ། །ཞེས་

༢༣༩
རྣམ་མཁྱེན་གྱི་རྣམ་པ། ་བ་
པའི་བར་གསུངས། འདིའི་སྐབས་སུ་སྤྱིར་བསྟན་པ་དང༌། བྱེ་བྲག་ཏུ་བཤད་པ་
གཉིས་ལས། དང་པོ་ལ། ཁ་ཅིག རང་ཉིད་འཕགས་པ་འོག་མ་པའི་རྒྱུད་ལ་ཡང་
ཡོད་པའི་རྣམ་མཁྱེན་གྱི་རྣམ་པ། ཐུན་མོང་བའི་རྣམ་མཁྱེན་གྱི་རྣམ་པའི་མཚན་ཉིད།
དེ་ལྟར་མེད་པའི་རྣམ་མཁྱེན་གྱི་རྣམ་པ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་
པའི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་དྲན་པ་ཉེར་གཞག་བཞི་པོ་
ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དང་པོ་དེའི་ཕྱིར། དེར་ཐལ།
ཉན་ཐོས་ཀྱི་རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མ ཁྱེན་གྱི་རྣམ་པ་ཡིན་པའི་
ཕྱིར༑ དེར་ཐལ། ཉན་ཐོས་ཀྱི་རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་
རྣམ་པ་དེ་ལ་སུམ་ཅུ་རྩ་བདུན་ཡོད་པའི་ཕྱིར། འདོད་ན། འཕགས་པ་འོག་མ་པའི་
རྒྱུད་ལ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། རྣམ་མཁྱེན་ཡིན་པའི་
ཕྱིར༑ ཕྱི་མ་ལ་ཡང་དེས་མ་ངེས་སོ། ། ཁ་ཅིག རང་གི་སྡེ་ཚན་འཕགས་པ་འོག་
མ་བའི་རྒྱུད་ལ་ཡོད་པའི་རྣམ་མཁྱེན་གྱི་རྣམ་པ་དེ། ཐུན་མོང་བའི་རྣམ་མཁྱེན་གྱི་རྣམ་
པའི་མཚན་ཉིད། དེ་མེད་པའི་རྣམ་མཁྱེན་གྱི་རྣམ་པ་དེ། ཐུན་མོང་མ་ཡིན་པའི་རྣམ་
མཁྱེན་གྱི་རྣམ་པའི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་གང་ཟག་
གི་བདག་མེད་རྟོགས་པའི་ཡེ་ཤེས་ཆོས་ཅན། མཚན་ཉིད་དང་པོ་དེར་ཐལ། མཚོན་
བྱ་དང་པོ་དེའི་ཕྱིར། འདོད་ན། རང་གི་སྡེ་ཚན་འཕགས་པ་འོག་མ་པའི་རྒྱུད་ལ་
ཡོད་པར་ཐལ། འདོད་པའི་ཕྱིར། འདོད་ན། ཁྱོད་འཕགས་པ་འོག་མ་པའི་རྒྱད་ལ་
ཡོད་པར་ཐལ་ལོ། ། ཕྱི་མ་ལ་ཡང་དེས་མ་ངེས་སོ། ། ཁ་ཅིག་རང་གི་ཉེར་ལེན་
མཚན་ཉིད་པ་འཕགས་པ་འོག་མ་པའི་རྒྱུད་ལ་ཡོད་པའི་རྣམ་མཁྱེན་གྱི་རྣམ་པ། ཐུན་
མོང་བའི་རྣམ་མཁྱེན་གྱི་རྣམ་པའི་མཚན་ཉིད། དེ་མེད་པའི་རྣམ་མཁྱེན་གྱི་རྣམ་པ་དེ།

༢༣s
 སྤྱི་མཐའ་ཟུང་འབྲེལ་སྐབས་བཞི་པ།
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའི་མཚན་ཉིད་ཟེར་ན། སངས་རྒྱས་
འཕགས་པའི་རྒྱུད་ཀྱི་གནས་དང་གནས་མ་ཡིན་པར་མཁྱེན་པའི་སྟོབས་ཆོས་ཅན།
མཚོན་བྱ་དང་པོ་དེར་ཐལ། མཚན་ཉིད་དང་པོ་དེའི་ཕྱིར། དེར་ཐལ། རང་གི་ཉེར་
ལེན་མཚན་ཉིད་པ་བྱང་སེམས་ཀྱི་རྒྱུད་ལ་ཡོད་པའི་རྣམ་མཁྱེན་ཡིན་པའི་ཕྱིར། དེར་
ཐལ༑ རྣམ་མཁྱེན་ཡིན་པའི་ཕྱིར། འདོད་མི་ནུས་ཏེ། ཐུན་མོང་མ་ཡིན་པའི་རྣམ་
མཁྱེན་གྱི་རྣམ་པ་ཡིན་པའི་ཕྱིར། ཕྱི་མ་ལ་ཡང་དེས་མ་ངེས་སོ། ཁ་ཅིག རང་གི་
རིགས་འདྲ་མཚན་ཉིད་པ་འཕགས་པ་འོག་མ་པའི་རྒྱུད་ལ་ཡོད་མེད་ཀྱི་སྒོ་ནས་ཐུན་
མོང་དང་ཐུན་མོང་མ་ཡིན་པའི་རྣམ་མཁྱེན་དུ་འཇོག་ཟེར་ན། དེ་མི་འཐད་པར་ཐལ།
སངས་རྒྱས་འཕགས་པའི་རྒྱུད་ཀྱི་གནས་དང་གནས་མ་ཡིན་པར་མཁྱེན་པའི་སྟོབས་ཀྱི་
རིགས་འདྲ་འཕགས་པ་འོག་མ་པའི་རྒྱུད་ལ་ཡོད་པའི་ཕྱིར་ཏེ། དེའི་རིགས་འདྲ་སྔ་མ་
བྱང་སེམས་འཕགས་པའི་རྒྱུད་ལ་ཡོད་པའི་ཕྱིར། དེར་ཐལ། བྱང་སེམས་འཕགས་
པའི་རྒྱུད་ལ་རྒྱུ་དགེ་བ་བྱས་པ་ལས་འབྲས་བུ་བདེ་བ་འབྱུང་བ་གནས་ཡིན་པ་དང་དེ་
ལས་ལྡོག་པ་ནི་གནས་མ་ཡིན་པར་རྟོགས་པའི་མཁྱེན་པ་ཡོད་པའི་ཕྱིར། ཁ་
ཅིག འཕགས་པ་འོག་མ་པ་དང་བསྒོམ་བྱ་ཐུན་མོང་བ་དང་ཐུན་མོང་མ་ཡིན་པའི་སྒོ་
ནས་དེ་ལྟར་འཇོག་ཟེར་ན། དེ་མི་འཐད་པར་ཐལ། ཐུན་མོང་མ་ཡིན་པའི་རྣམ་
མཁྱེན་གྱི་རྣམ་པ་བསྒོམ་པའི་འཕགས་པ་འོག་མ་པ་ཡོད་པའི་ཕྱིར། དེར་ཐལ་། དེ་
སྒོམ་པའི་བྱང་སེམས་འཕགས་པ་ཡོད་པའི་ཕྱིར། དེར་ཐལ། རྣམ་མཁྱེན་གྱི་རྣམ་པ་
བརྒྱ་དང་བཅུ་སྒོམ་པའི་བྱང་སེམས་འཕགས་པ་ཡོད་པའི་ཕྱིར།། ༈ གཉིས་པ་རང་
གི་ལུགས་ལ། མཁྱེན་གསུམ་གྱི་རྣམ་པ་སྒོམ་པའི་མཐར་ཐུག་པའི་ཡེ་ཤེས། རྣམ་
མཁྱེན་གྱི་རྣམ་པའི་མཚན་ཉིད། དེ་ལ་ཐུན་མོང་བའི་རྣམ་མཁྱེན་གྱི་རྣམ་པ་དང༌།

੨੩
རྣམ་མཁྱེན་གྱི་རྣམ་པ་ ། ་
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་གཉིས་ཡོད། འཕགས་པ་འོག་མ་བའི་
རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ། ཐུན་མོང་བའི་རྣམ་
མཁྱེན་གྱི་རྣམ་པའི་མཚན་ཉིད། དེ་ལ་དབྱེ་ན། ཉན་ཐོས་ཀྱི་རྒྱུད་ལ་ཡོད་པ་དང་རྗེས་
སུ་མཐུན་པའི་སོ་བདུན། བྱང་སེམས་ཀྱི་རྒྱུད་ལ་ཡོད་པ་དང་རྗེས་སུ་མཐུན་པའི་སོ་
བཞི་ཡོད། སངས་རྒྱས་འཕགས་པ་ཁོ་ནའི་རྒྱུད་ལ་ཡོད་པ་དང་རྗེས་སུ་མཐུན་པའི་
རྣམ་མཁྱེན་གྱི་རྣམ་པ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའི་མཚན་ཉིད།
དེ་ལ་སོ་དགུ་ཡོད།། ༈ གསུམ་པ་རྩོད་པ་སྤོང་བ་ལ། ཁ་ཅིག ཉན་ཐོས་ཀྱི་རྣམ་
མཁྱེན་ཡོད་པར་ཐལ། ཉན་ཐོས་ཀྱི་རྣམ་མཁྱེན་གྱི་རྣམ་པ་ཡོད་པའི་ཕྱིར། དེར་ཐལ།
ཉན་ཐོས་དང་ཐུན་མོང་བའི་རྣམ་མཁྱེན་གྱི་རྣམ་པ་ཡོད་པའི་ཕྱིར་ཟེར་ན། མ་ཁྱབ།
ཁ་ཅིག ། སངས་རྒྱས་འཕགས་པའི་རྒྱུད་ཀྱི་དྲན་པ་ཉེར་གཞག་བཞི་པོ་ཆོས་ཅན།
ཉན་ཐོས་དང་ཐུན་མོང་བའི་རྣམ་མཁྱེན་གྱི་རྣམ་པ་མ་ཡིན་པར་ཐལ། ཉན་ཐོས་ཀྱི་རྒྱུད་
ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་མ་ཡིན་པའི་ཕྱིར། དེར་ཐལ།
བྱང་སེམས་ཀྱི་རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་ཡིན་པའི་
ཕྱིར༑ ཟེར་ན། མ་ཁྱབ་སྟེ། དེ་གཉིས་མི་འགལ་བའི་ཕྱིར། དེར་ཐལ། བྱང་
ཕྱོགས་སོ་བདུན་པོ་དེ་ཉན་ཐོས་ཀྱི་རྒྱུད་ལ་ཡང་ཡོད། བྱང་ཆུབ་སེམས་དཔའི་རྒྱུད་ལ་
ཡང་ཡོད་པའི་ཕྱིར། ཁ་ཅིག ཉན་ཐོས་དང་ཐུན་མོང་བའི་རྣམ་མཁྱེན་མེད་པར་ཐལ།
རྣམ་མཁྱེན་ཡིན་ན། སངས་རྒྱས་འཕགས་པ་ཁོ་ནའི་ཡིན་དགོས་པའི་ཕྱིར་ན་མ་ཁྱབ་
བོ༑ ། ཁོ་ན་རེ། དེ་མི་འཐད་པར་ཐལ། སངས་རྒྱས་འཕགས་པ་ཁོ་ན་མེད་པའི་
ཕྱིར༑ ཟེར་ན། དོན་གཙོ་ཆེ་བ་བྱ་དགོས་ཏེ། དེའི་སྐབས་ཀྱི་ཁོ་ནའི་སྒྲས་སེམས་
ཅན་གྱི་རྒྱུད་ལ་རྣམ་མཁྱེན་ཡོད་པ་གཅོད་པ་ཡིན་གྱི། སངས་རྒྱས་འཕགས་པ་ཁོ་ན་

༢༣
 སྤྱི་མཐའ་ཟུང་འབྲེལ་སྐབས་བཞི་པ།
ཡོད་པར་ཁས་བླངས་པ་མ་ཡིན་པའི་ཕྱིར།། ་
དྲན་པ་ཉེར་གཞག
༈ གཉིས་པ་བྱེ་བྲག་ཏུ་བཤད་པ་ལ་གསུམ། ཉན་ཐོས་དང་ཐུན་མོང་བའི་ལམ་
བཤད་པ། བྱང་སེམས་དང་ཐུན་མོང་བའི་ལམ་བཤད་པ། སངས་རྒྱས་ཁོ་ནའི་ཐུན་
མོང་མ་ཡིན་པའི་ལམ་བཤད་པའོ། །དང་པོ་ལ་བདུན། །དྲན་པ་ཉེར་གཞག ཡང་
དག་སྤོང་པ། རྫུ་འཕྲུལ་གྱི་རྐང་པ། དབང་པོ། སྟོབས། བྱང་ཆུབ་ཀྱི་ཡན་
ལག འཕགས་ལམ་གྱི་ཡན་ལག་གོ། དང་པོ་ནི། དེ་ལ་ཐམས་ཅད་ཤེས་པ་ཉིད་
ལ༑ ཞེས་པ་ནས། ལུས་དང་ཚོར་བ་དང་སེམས་དང་ཆོས་རང་དང་སྤྱིའི་མཚན་ཉིད་
ཀྱིས་ཡོངས་སུ་བརྟགས་པ་དྲན་པ་ཉེ་བར་བཞག་པའི་རྣམ་པ་བཞིའོ། །ཞེས་པའི་བར་
གསུང་༑ འདིའི་སྐབས་སུ་གསུམ་ལས། དང་པོ་ལ། ཁ་ཅིག ལམ་ཡིན་ན།
དྲན་པ་ཉེར་གཞག་ཡིན་པས་ཁྱབ་ཟེར་ན། དེ་མི་འཐད་པར་ཐལ། དྲན་པ་ཉེར་གཞག་
ཡིན་ན། ལྟ་སྤྱོད་གཉིས་སུ་ཕྱེ་བའི་ལྟ་བའི་ཆར་གཏོགས་ཤིག་དགོས་པའི་ཕྱིར། ཁ་
ཅིག དྲན་པ་ཡིན་ན། དྲན་པ་ཉེར་གཞག་ཡིན་པས་ཁྱབ་ཟེར་ན། ལམ་མ་ཞུགས་
གང་ཟག་གི་རྒྱུད་ཀྱི་ཡུལ་ངེས་སྔའི་ནང་ཚན་དུ་གྱུར་པའི་དྲན་པ་ཆོས་ཅན། དེར་ཐལ།
དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་
ཐལ༑ འདུན་མོས་དྲན་ཏིང་ཤེས་རབ་སྟེ། །དེ་དག་ཡུལ་ངེས་ལྔ་ཡིན་ནོ། །ཞེས་
གསུངས་པའི་ཕྱིར། འདོད་ན། ལམ་ཡིན་པར་ཐལ་ལོ།། ཁ་ཅིག དྲན་པ་ཉེར་
གཞག་ཡིན་ན། དྲན་པ་ཡིན་པས་ཁྱབ་ཟེར་ན། དྲན་པ་ཉེར་གཞག་དང་མཚུངས་
ལྡན་དུ་གྱུར་པའི་གཙོ་སེམས་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་

༢༣e
1:|: དྲན་པ་ཉེར་གཞག |
ཅན་དེའི་ཕྱིར། ཁྱབ་སྟེ། མཛོད་ལས། གཙོ་བོ་སྨོས་པ་དེ་དག་ནི། །སྦྱོར་བྱུང་
ཡོན་ཏན་ཀུན་ཀྱང་ཡིན། །ཞེས་གསུངས་པའི་ཕྱིར། འདོད་ན། སེམས་བྱུང་ཡིན་
པར་ཐལ། འདོད་པའི་ཕྱིར། འདོད་མི་ནུས་སོ། །ཁ་ཅིག རང་ཡུལ་ལ་ཤེས་
རབ་ཀྱིས་སོ་སོར་དཔྱད་ནས་དྲན་པས་མི་བརྗེད་པར་འཛིན་པའི་རང་གི་གྲོགས་ཏིང་ངེ་
འཛིན་མཚུངས་ལྡན་དང་བཅས་པའི་རིག་པ། དྲན་པ་ཉེར་གཞག་གི་མཚན་ཉིད་ཟེར་
ན༑ དེ་མི་འཐད་པར་ཐལ། ལམ་མ་ཞུགས་ན་དེ་ལྟ་བུའི་རིག་པ་ཡོད་པའི་ཕྱིར །
དེར་ཐལ། དེས་ན་བླང་དོར་ལ་སོ་སོར་དཔྱོད་པའི་ཤེས་རབ་དང་དེ་ལ་རྩེ་གཅིག་པའི་
ཏིང་ངེ་འཛིན་ཡོད་པའི་ཕྱིར། དེར་ཐལ། ལམ་མ་ཞུགས་གང་ཟག་གི་རྒྱུད་ལ་ཞི་
ལྷག་ཟུང་འབྲེལ་ཡོད་པའི་ཕྱིར། ཁ་ཅིག བདེན་བཞིའི་བླང་དོར་ལ་ཤེས་རབ་ཀྱིས་
སོ་སོར་དཔྱད་ནས་དྲན་པས་མི་བརྗེད་པར་འཛིན་པའི་ཤེས་རབ། དྲན་པ་ཉེར་གཞག་
གི་མཚན་ཉིད་ཟེར་ན། དྲན་པ་ཉེར་གཞག་ཏུ་གྱུར་པའི་གཙོ་སེམས་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཤེས་རབ་ཡིན་པར་ཐལ།
འདོད་པའི་ཕྱིར། འདོད་ན། སེམས་བྱུང་ཡིན་པར་ཐལ་ལོ། ། ཁ་ཅིག ལུས་
བདག་གི་གནས་དང༌། སེམས་བདག་གི་ངོ་བོ་དང་། ཚོར་བ་བདག་གི་ལོངས་སྤྱོད་
ཀྱི་གཞི་དང་། ཆོས་བདག་གི་ཀུན་ནས་ཉོན་མོངས་པ་དང་རྣམ་བྱང་གི་གཞིར་ཞེན་པ་
ཟློག་པའི་ཕྱིར་དུ། ལུས་དྲན་པ་ཉེར་གཞག་སོགས་སྒོམ་པ་ཡིན་ནོ་ཟེར་ན། འོ་ན་
ལུས་བདག་གི་གནས་སུ་ཞེན་མི་རིགས་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་རིགས་པར་ཐལ། ལུས་བདག་གི་གནས་སུ་འཛིན་རིགས་པའི་ཕྱིར།
དེར་ཐལ། ལུས་བདག་གི་གནས་ཡིན་མའི་ཕྱིར། དེར་ཐལ། བདག་ལུས་ལ་
གནས་པའི་ཕྱིར། དེར་ཐལ། དེ་ལུས་ལ་བརྟེན་པའི་ཕྱིར། གཞན་ཡང་། ཚོར་བ་

༢༤༠
 སྤྱི་མཐའ་ཟུང་འབྲེལ་སྐབས་བཞི་པ།
བདག་གི་ལོངས་སྤྱོད་ཀྱི་གཞིར་ཞེན་མི་རིགས་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་རིགས་པར་ཐལ། ཚོར་བ་བདག་གི་ལོངས་སྤྱོད་ཀྱི་གཞི་ཡིན་པའི་ཕྱིར།
དེར་ཐལ། ཚོར་བ་བདེ་བ་ལོངས་སྤྱོད་ཀྱི་གཞི་ཡིན་པའི་ཕྱིར། གཞན་ཡང་། ཆོས་
བདག་གི་ཀུན་ཉོན་གྱི་གཞིར་ཞེན་མི་རིགས་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་རིགས་པར་ཐལ། ཆོས་བདག་གི་ཀུན་ཉོན་གྱི་གཞིར་འཛིན་རིགས་
པའི་ཕྱིར། དེར་ཐལ། ཆོས་ཀུན་ནས་ཉོན་མོངས་པ་དང་རྣམ་པར་བྱང་བའི་གཞི་
ཡིན་པའི་ཕྱིར། དེར་ཐལ། ཆོས་ཀུན་ནས་ཉོན་མོངས་པའི་གཞི་གང་ཞིག རྣམ་
པར་བྱང་བའི་གཞི་ཡིན་པའི་ཕྱིར། ཁ་ཅིག ལུས་སུ་གྱུར་པའི་དྲན་པ་ཉེར་གཞག་
ཡོད་ཟེར་ན། དེ་མེད་པར་ཐལ། དྲན་པ་ཉེར་གཞག་ཡིན་ན། ལུས་མ་ཡིན་དགོས་
པའི་ཕྱིར། དེར་ཐལ། དེ་ཡིན་ན། གཟུགས་མ་ཡིན་དགོས་པའི་ཕྱིར།། ༈
གཉིས་པ་རང་གི་ལུགས་ལ། རང་གི་དམིགས་ཡུལ་དུ་གྱུར་པའི་བླང་དོར་ལ་ཤེས་
རབ་ཀྱིས་སོ་སོར་དཔྱད་ནས་དྲན་པས་མི་བརྗེད་པར་འཛིན་པས་རབ་ཏུ་ཕྱེ་བའི་ལྟ་སྤྱོད་
གཉིས་སུ་བྱེ་བའི་ལྟ་བའི་ཆར་གཏོགས་པའི་མཁྱེན་པ། དྲན་པ་ཉེར་གཞག་གི་མཚན་
ཉིད༑ དེ་ལ་ལུས་དྲན་པ་ཉེར་གཞག ཚོར་བ་དྲན་པ་ཉེར་གཞག སེམས་དྲན་པ་
ཉེར་གཞག ཆོས་དྲན་པ་ཉེར་གཞག་དང་བཞི་ཡོད། དམིགས་ཡུལ་གྱི་སྒོ་ནས་ཕྱི་
དང་ནང་དང་གཉིས་ཀ་ལ་དམིགས་པའི་དྲན་པ་ཉེར་གཞག་གསུམ་ཡོད།། ༈
གསུམ་པ་རྩོད་པ་སྤོང་བ་ལ། ཁ་ཅིག མཛོད་ལས། དྲན་པ་ཉེར་གཞག་ཤེས་རབ་
བོ༑ །ཞེས་གསུངས་པ་མི་འཐད་པར་ཐལ། དྲན་པ་ཉེར་གཞག་ཡིན་ན། ཤེས་རབ་
ཡིན་པས་མ་ཁྱབ་བའི་ཕྱིར། ཟེར་ན། མ་ཁྱབ། དེ་ནི་གཙོ་ཆེ་བ་ལ་དགོངས་པའི་
ཕྱིར༑ ཁ་ཅིག ལུས་བདག་གི་གནས་སུ་ཞེན་མི་རིགས་པར་ཐལ། ལུས་གང་ཟག་

༢༤༡
དེ་ཡང་དག་སྤོང་བ། །
གི་བདག་གི་གནས་སུ་ཞེན་མི་རིགས་པ་གང་ཞིག ལུས་དེའི་གནས་སུ་བདེན་པར་
ཞེན་མི་རིགས་པའི་ཕྱིར། ཟེར་ན། མ་ཁྱབ།།
ཡང་དག་སྤོང་བ། རབ ་
༈ གཉིས་པ་ཡང་དག་སྤོང་བ་ནི། དེའི་འོག་ཏུ་ཞུགས་པ་ལ་བརྩོན་འགྲུས་འབྱུང་
བས་རྩོལ་བ་ལས་བྱུང་བའི་ལམ་ལ། ཞེས་པ་ནས། ཡང་དག་པར་སྤོང་བའི་རྣམ་པ་
བཞིའོ༑ ༑ཞེས་པའི་བར་གསུངས། འདིའི་སྐབས་སུ་གསུམ་ལས། དང་པོ་ལ།
ཁ་ཅིག སྤང་གཉེན་ལ་བླང་དོར་བྱེད་པར་སྤྲོ་བའི་བརྩོན་འགྲུས་དེ། ཡང་དག་སྤོང་
བའི་མཚན་ཉིད་ཟེར་ན། དེ་མི་འཐད་པར་ཐལ། སྤང་གཉེན་ལ་བླར་དོར་བྱེད་པར་སྤྲོ་
བའི་གང་ཟག་ཡིན་ན། ཡང་དག་སྤོང་བ་རྒྱུད་ལྡན་ཡིན་པས་མ་ཁྱབ་པའི་ཕྱིར།
དེར་ཐལ། སྤང་གཉེན་ལ་བླང་དོར་བྱེད་པར་སྤྲོ་བའི་བརྩོན་འགྲུས་དང་ལྡན་པའི་ལམ་
མ་ཞུགས་ཡོད་པའི་ཕྱིར། གཞན་ཡང༌། ཡང་དག་སྤོང་བ་དང་མཚུངས་ལྡན་དུ་
གྱུར་པའི་གཙོ་སེམས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། བརྩོན་འགྲུས་ཡིན་པར་ཐལ། འདོད་པའི་ཕྱིར། འདོད་ན། སེམས་
བྱུང་ཡིན་པར་ཐལ་ལོ། ། ཁ་ཅིག དྲན་པ་ཉེར་གཞག་ཐོབ་པའི་གང་ཟག་ཡིན་ན།
ཡང་དག་སྤོང་བ་ཐོབ་པས་ཁྱབ་ཟེར་ན། དྲན་པ་ཉེར་གཞག་ཐོབ་མ་ཐག་པའི་གང་ཟག་
ཆོས་ཅན། དེར་ཐལ། དེའི་ཕྱིར། རྟགས་གསལ་སླའོ། ། ཁ་ཅིག དགེ་བའི་
ཆོས་མ་སྐྱེས་པ་སྐྱེད་པར་བྱེད་པའི་ཡང་དག་སྤོང་བ་ཡོད་ཟེར་ན། དེ་མི་འཐད་པར་
ཐལ༑ དགེ་བའི་ཆོས་མ་སྐྱེས་པ་སྐྱེད་པར་བྱེད་མི་ནུས་པའི་ཕྱིར། དེར་ཐལ། དགེ་
བའི་ཆོས་མ་སྐྱེས་པ་འདུས་མ་བྱས་ཡིན་པའི་ཕྱིར།། ༈ གཉིས་པ་རང་གི་ལུགས་

༢༤༢
 སྤྱི་མཐའ་ཟུང་འབྲེལ་སྐབས་བཞི་པ།
ལ༑ རང་གི་ཉེར་ལེན་དུ་གྱུར་པའི་དྲན་པ་ཉེར་གཞག་ལས་བྱུང་བའི་བདེན་བཞི་
སོགས་བླང་དོར་གང་རུང་ལ་སྤྲོ་བའི་སྒོ་ནས་རང་གི་དམིགས་པ་ལ་རྩེ་གཅིག་པའི་ལྟ་
སྤྱོད་གཉིས་སུ་ཕྱེ་བའི་ལྟ་བའི་ཆར་གཏོགས་པའི་མཁྱེན་པ། ཡང་དག་སྤོང་བའི་
མཚན་ཉིད། དེ་ལ་མི་དགེ་བའི་ཆོས་སྐྱེ་འགྱུར་མི་སྐྱེ་བར་བྱེད་པ། སྐྱེས་ཟིན་སྤོང་
བར་བྱེད་པ། དགེ་བའི་ཆོས་སྐྱེ་འགྱུར་སྐྱེད་པར་བྱེད་པ། སྐྱེས་ཟིན་སྤེལ་བར་བྱེད་
པའི་ཡང་དག་སྤོང་བ་དང་བཞི་ཡོད།། ༈ གསུམ་པ་རྩོད་པ་སྤོང་བ་ལ། ཁ་
ཅིག ཡང་དག་པར་སྤོང་བ་ཡོད་པར་ཐལ། ཡང་དག་སྤོང་བ་ཡོད་པའི་ཕྱིར་ན།
རེ་ཤིག་མ་ཁྱབ། འདོད་ན། ཡང་དག་བར་གྲུབ་པ་ཡོད་པར་ཐལ། འདོད་པའི་ཕྱིར་
ན༑ མ་ཁྱབ། ཁ་ཅིག ཡང་དག་སྤོང་བ་ཡིན་ན། བརྩོན་འགྲུས་ཡིན་དགོས་པར་
ཐལ༑ མཛོད་ལས། ཡང་དག་སྤོང་བ་བརྩོན་འགྲུས་སོ། །ཞེས་གསུངས་པའི་
ཕྱིར༑ ཟེར་ན། སྐྱོན་མེད་དེ། གཙོ་ཆེ་བ་ལ་དགོངས་པའི་ཕྱིར། ཁ་ཅིག ཡང་
དག་སྤོང་བ་རྒྱུད་ལྡན་གྱི་ཚོགས་ལམ་ཆུང་ངུ་བ་མེད་པར་ཐལ། ཡང་དག་སྤོང་བ་ཐོབ་
པ་ལ་ཚོགས་ལམ་ཆེན་པོ་ཐོབ་དགོས་པའི་ཕྱིར་ན། མ་ཁྱབ། འདོད་མི་ནུས་ཏེ།
ཚོགས་ལམ་ཆུང་ངུ་པའི་རྒྱུད་ལ་དྲན་པ་ཉེར་གཞག་དང་ཡང་དག་སྤོང་བ་རྫུ་འཕྲུལ་གྱི་
རྐང་པ་གསུམ་ག་ཡོད་པའི་ཕྱིར།།
བརྫུ་འཕྲུལ་གྱི་རྐང་པ།
༈ གསུམ་པ་རྫུ་འཕྲུལ་གྱི་རྐང་པ་ནི། བརྩོན་འགྲུས་དང་ལྡན་པ་ནི་སེམས་རུང་བ་
ཉིད་དུ་བྱེད་པས། ཞེས་པ་ནས། རྫུ་འཕྲུལ་གྱི་རྐང་པའི་རྣམ་པ་བཞིའོ། །ཞེས་པའི་
བར་གསུངས། འདིའི་སྐབས་སུ་གསུམ་ལས། དང་པོ་ལ། ཁ་ཅིག སྤྲུལ་བསྒྱུར་

བརྫུ་འཕྲུལ་གྱི་རྐང་པ། ་་་་་
སྣ་ཚོགས་ཀྱི་རྟེན་བྱེད་པའི་རང་གི་དམིགས་པ་ལ་རྩེ་གཅིག་པའི་ཏིང་ངེའི་འཛིན། རྫུ་
འཕྲུལ་གྱི་རྐང་པའི་མཚན་ཉིད་ཟེར་ན། ལམ་མ་ཞུགས་ཀྱི་གང་ཟག་གི་རྒྱུད་ཀྱི་དེ་འདྲ་
བའི་ཏིང་ངེ་འཛིན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་
ཐལ༑ དེ་ཡོད་པའི་ཕྱིར། དེར་ཐལ། རྫུ་འཕྲུལ་གྱི་མངོན་ཤེས་ཐོབ་ལ་མ་ཉམས་
པའི་ཕྱི་རོལ་པ་ཡོད་པའི་ཕྱིར། དེར་ཐལ། དེ་ཐོབ་པའི་ཕྱི་རོལ་པ་ཡོད་པའི་ཕྱིར།
འདོད་ན། མཁྱེན་པ་ཡིན་པར་ཐལ། འདོད་པའི་ཕྱིར། འདོད་མི་ནུས་སོ། །ཁ་
ཅིག ལམ་ཞུགས་གང་ཟག་གི་རྒྱུད་ཀྱི་དེ་འདྲ་བའི་ཏིང་ངེ་འཛིན། རྫུ་འཕྲུལ་གྱི་རྐང་
པའི་མཚན་ཉིད་ཟེར་ན། རྫུ་འཕྲུལ་གྱི་རྐང་པ་མ་ཐོབ་པའི་ལམ་ཞུགས་གང་ཟག་གི་
རྒྱད་ཀྱི་དེ་འདྲའི་ཏིང་ངེ་འཛིན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དེར་ཐལ། ཆོས་ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། རྫུ་
འཕྲུལ་སྣ་ཚོགས་སྟོན་ནུས་པའི་ལམ་མ་ཞུགས་ཡོད་པ་གང་ཞིག དེ་ལྟར་ན་དེ་
ཡང་འཐད་པའི་ཕྱིར། འདོད་ན་སླ། ཁ་ཅིག འདུན་པའི་རྫུ་འཕྲུལ་གྱི་རྐང་པ་ཡིན་
ནི༑ འདུན་པ་ཡིན་པས་ཁྱབ། དེ་བཞིན་དུ་གཞན་ལ་ཡང་སྦྱོར་ཟེར་ན། རྫུ་འཕྲུལ་
གྱི་རྐང་པར་གྱུར་པའི་འདུན་པ་དང་མཚུངས་ལྡན་དུ་གྱུར་པའི་གཙོ་སེམས་ཆོས་ཅན།
འདུན་པ་ཡིན་པར་ཐལ། འདུན་པའི་རྫུ་འཕྲུལ་གྱི་རྐང་པ་ཡིན་པའི་ཕྱིར། འདོད་ན།
སེམས་བྱུང་ཡིན་པར་ཐལ། འདོད་པའི་ཕྱིར། ཁྱབ་སྟེ། འདུན་སོགས་ཡུལ་ངེས་
ལྔ་པོ་གང་རུང་ལ་སེམས་བྱུང་གིས་ཁྱབ་པའི་ཕྱིར།། ༈ གཉིས་པ་རང་གི་ལུགས་
ལ༑ ཡང་དག་སྤོང་བ་ཐོབ་པའི་གང་ཟག་གི་རྒྱུད་ཀྱི་སྤྲུལ་བརྒྱུར་སྣ་ཚོགས་ཀྱི་རྟེན་
བྱེད་པའི་རིགས་སུ་གནས་པའི་མཁྱེན་པ། རྫུ་འཕྲུལ་གྱི་རྐང་པའི་མཚན་ཉིད། དེ་ལ་
འདུན་པའི་རྫུ་འཕྲུལ་གྱི་རྐང་པ། བརྩོན་འགྲུས་ཀྱི་དེ། སེམས་ཀྱི་དེ། དཔྱོད་པའི་རྫུ་

༢༧༤
 སྤྱི་མཐའ་ཟུང་འབྲེལ་སྐབས་བཞི་པ། །
འཕྲུལ་གྱི་རྐང་པ་དང་བཞིའོ། །གསུམ་པ་རྩོད་པ་སྤོང་བ་ལ། ཁ་ཅིག རྫུ་འཕྲུལ་གྱི་
རྐང་པ་ཡིན་ན། ཤེས་པ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། རྫུ་འཕྲུལ་ཡིན་ན། ཤེས་པ་ཡིན་དགོས་པར་ཐལ། འདོད་པའི་ཕྱིར་ན།
མ་ཁྱབ། འདོད་ན། སྤྲུལ་བསྒྱུར་ཡིན་ན། ཤེས་པ་ཡིན་དགོས་པར་ཐལ། འདོད་
པའི་ཕྱིར། འདོད་ན། བྱང་སེམས་ཀྱིས་ལུས་གཅིག་ཏུ་སྤྲུལ་ཞིང་མང་པོར་བསྒྱུར་བ་
དང་༑ མང་པོར་སྤྲུལ་ནས་གཅིག་ཏུ་བསྒྱུར་བ་དེ་ཡང་ཤེས་པ་ཡིན་པར་ཐལ་ལོ།།
ཁ་ཅིག རྫུ་འཕྲུལ་གྱི་རྐང་པ་ཡིན་པ། ཏིང་འཛིན་ཡིན་དགོས་པར་ཐལ། མཛོད་
ལས༑ རྫུ་འཕྲུལ་རྐང་པ་ཏིང་འཛིན་ཏོ། །ཞེས་གསུངས་པའི་ཕྱིར་ན། མ་ཁྱབ།།
དབང་པོ་ལྔ།
༈ བཞི་པ་དབང་པོ་ནི། སེམས་ཡོངས་སུ་སྦྱང་བ་བྱས་པ་ལས་དྲོ་བ་དང་རྩེ་མོའི་
སྦྱོར་བ་འབྱུང་བས། ཞེས་པ་ནས་དབང་པོའི་རྣམ་པ་ལྔའོ་ཞེས་བའི་བར་གསུངས།
འདིའི་སྐབས་སུ་གསུམ་ལས། དང་པོ་ལ། ཁ་ཅིག དད་པ་ཡིན་ན། དད་པའི་
དབང་པོ་ཡིན་པས་ཁྱབ་ཟེར་ན། ལམ་མ་ཞུགས་ཀྱི་གང་ཟག་ཕལ་བའི་རྒྱུད་ཀྱི་དད་པ་
ཆོས་ཅན། དེར་ཐལ། དེའི་ཕྱིར། འདོད་ན། མི་འཐད་དེ། ཆོས་ཅན་དེའི་ཕྱིར།
ཁ་ཅིག དད་པའི་དབང་པོ་ཡིན་ན། བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་
དད་པའི་དབང་པོ་ཡིན་པས་ཁྱབ་ཟེར་ན། ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་
དད་པའི་དབང་བོ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་
ཕྱིར ༑ དེ་དེར་ཐལ། དེ་ཡོད་པའི་ཕྱིར། དེར་ཐལ། ལམ་དུ་མ་ཞུགས་པའི་

འོeཤཎ
དབང་པོ་ལྔ། ན་
རིགས་ཅན་གསུམ་སོ་སོ་ལ་ནང་གསེས་ཀྱི་དབང་པོ་རྣོ་རྟུལ་ཡོད་པའི་ཕྱིར། འདོད་ན་
སླ༑ ཁ་ཅིག ལམ་ཞུགས་གང་ཟག་གི་རྒྱུད་ཀྱི་དད་པའི་དབང་པོ་ཡིན་ན། དེའི་
ནང་ཚན་དུ་གྱུར་པའི་དད་པའི་དབང་པོ་ཡིན་པས་ཁྱབ་ཟེར་ན། ཉན་ཐོས་ཀྱི་ཚོགས་
ལམ་ཐོབ་མ་ཐག་པའི་གང་ཟག་གི་རྒྱུད་ཀྱི་དད་པའི་དབང་པོ་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། ཆོས་ཅན་དེ་ཡིན་པའི་ཕྱིར།། ༈ གཉིས་པ་རང་གི་
ལུགས་ལ། སྦྱོར་ལམ་དྲོད་ཐོབ་པའི་གང་ཟག་གི་རྒྱུད་ཀྱི་རང་འབྲས་འཕགས་ལམ་
བསྐྱེད་པ་ལ་དབང་བྱེད་པའི་དད་སོགས་ལྔ་པོ་གང་རུང་གིས་བསྡུས་པའི་མཁྱེན་པ།
བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་དབང་པོའི་མཚན་ཉིད། དེ་ལ་དད་པའི་
དབང་པོ། བརྩོན་འགྲུས་ཀྱི་དབང་པོ། དྲན་པའི་དབང་པོ། ཏིང་ངེ་འཛིན་གྱི་དབང་
པོ༑ ཤེས་རབ་ཀྱི་དབང་པོ་དང་ལྔ་ཡོད།། ༈ གསུམ་པ་རྩོད་པ་སྤོང་བ་ལ། ཁ་
ཅིག ལམ་མ་ཞུགས་ན། དད་པའི་དབང་པོ་མེད་པར་ཐལ། དེ་ན་བྱང་ཕྱོགས་སོ་
བདུན་གྱི་ནང་ཚན་དུ་གྱུར་པའི་དད་པའི་དབང་པོ་མེད་པའི་ཕྱིར། ཟེར་ན། མ་ཁྱབ།
ཁ་ཅིག དད་པའི་དབང་པོ་ཡིན་ན། སེམས་བྱུང་ཡིན་དགོས་པར་ཐལ། དད་པ་
ཡིན་ན། སེམས་བྱུང་ཡིན་དགོས་པའི་ཕྱིར། དེར་ཐལ། དད་སོགས་དགེ་བ་བཅུ་
གཅིག་པོ་གང་རུང་ཡིན་ན། སེམས་བྱུང་ཡིན་དགོས་པའི་ཕྱིར་ན། རེ་ཤིག་མ་ཁྱབ།
འདོད་མི་ནུས་སོ།།

སྤྱི་མཐའ་ཟུང་འབྲེལ་སྐབས་བཞི་པ།
སྟོབས་ལྔ།
༈ ལྔ་པ་སྟོབས་ནི། དྲོ་བ་ལ་སོགས་ཐོབ་པ་ལ། ཞེས་པ་ནས། རྣམ་པ་ལྔའོ།།
ཞེས་པའི་བར་གསུངས། འདིའི་སྐབས་སུ་གསུམ་ལས། དང་པོ་ལ། ཁ་
ཅིག སྟོབས་ཡིན་ན། སྟོབས་ལྔ་པོ་གང་རུང་ཡིན་པས་ཁྱབ་ཟེར་ན། ཕྱི་རོལ་པའི་
རྒྱུད་ཀྱི་ལུས་ངག་གི་སྟོབས་ཆོས་ཅན། དེར་ཐལ། དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། དེའི་ལུས་རྩལ་དང་ངག་རྩལ་ཡོད་པའི་ཕྱིར། འདོད་
མི་ནུས་སོ། ། ཁ་ཅིག དད་པའི་དབང་པོ་དང་སྟོབས་གཉིས་འགལ་ཟེར་ན། སྦྱོར་
ལམ་པའི་རྒྱུད་ཀྱི་དད་པའི་སྟོབས་ཆོས་ཅན། དད་པའི་དབང་པོ་མ་ཡིན་པར་ཐལ།
དད་པའི་སྟོབས་ཡིན་པའི་ཕྱིར། འདོད་ན། དེ་ཡིན་པར་ཐལ། རང་གི་མི་མཐུན་
ཕྱོགས་མ་དད་པ་ཟིལ་གྱིས་གནོན་པའི་དད་པའི་དབང་སྟོབས་གང་རུང་ཡིན་པའི་ཕྱིར།
ཁ་ཅིག དད་པའི་དབང་པོ་རྒྱུད་ལྡན་གྱི་གང་ཟག་གི་རྒྱུད་ལ་མ་དད་པ་འཇུག་པ་ཡོད་
ཀྱང་༑ དད་པའི་སྟོབས་རྒྱུད་ལྡན་གྱི་གང་ཟག་གི་རྒྱུད་ལ་མ་དད་པ་འཇུག་པ་མེད་ཟེར་
ན༑ དེ་མི་འཐད་པར་ཐལ། དད་པའི་སྟོབས་ཐོབ་པའི་གང་ཟག་གི་རྒྱུད་ལ་མ་དད་པ་
ཡོད་པའི་ཕྱིར། དེར་ཐལ། སྦྱོར་ལམ་བཟོད་པ་བའི་རྒྱུད་ལ་མ་དད་པ་ཡོད་པའི་ཕྱིར།
དེར་ཐལ། དེའི་རྒྱུད་ལ་ཉེ་ཉོན་ཉི་ཤུའི་ནང་ཚན་གྱི་མ་དད་པ་ཡོད་པའི་ཕྱིར། དེར་
ཐལ༑ ཐེ་ཚོམ་ཉོན་མོངས་ཅན་ནི་རྣམ་གྲོལ་ལམ་ཐོབ་པའི་ཚེ་སྤངས་པའི་ཕྱིར། །
༈ གཉིས་པར་རང་ལུགས་ལ། སྦྱོར་ལམ་བཟོད་པ་ཐོབ་པའི་གང་ཟག་གི་རྒྱུད་ཀྱི་
རང་འབྲས་འཕགས་ལམ་བསྐྱེད་པ་ལ་དབང་བྱེད་པའི་དད་སོགས་ལྔ་པོ་གང་རུང་གིས་

༢༧༧
སྟོབས་ལྔ། །
བསྡུས་པའི་མཁྱེན་པ། བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་སྟོབས་ཀྱི་མཚན་
ཉིད༑ དེ་ལ་དད་པ། བརྩོན་འགྲུས། དྲན་པ། ཏིང་ངེ་འཛིན། ཤེས་རབ་ཀྱི་
སྟོབས་དང་ལྔ་ཡོད། དད་པའི་དབང་སྟོབས་གཉིས་ཀྱི་ཁྱད་པར་ཡོད་དེ། དད་པའི་
དབང་པོའི་རྗེས་ཀྱི་གནས་སྐབས་སུ་རང་གི་མི་མཐུན་ཕྱོགས་མ་དད་པ་སོགས་མངོན་
གྱུར་པས་ཚུར་ལ་ཟིལ་གྱིས་གནོན་ཡང་། དད་པའི་སྟོབས་ཐོབ་པའི་རྗེས་ཀྱི་གནས་
སྐབས་སུ་རང་གི་མི་མཐུན་ཕྱོགས་མ་དད་པ་སོགས་མངོན་གྱུར་པས་ཚུར་ཟིལ་གྱིས་མི་
གནོན་པར་མ་ཟད། ཕར་ཟིལ་གྱིས་གནོན་པར་བྱེད་པ་དེ་གཉིས་ཀྱི་ཁྱད་པར་ཡིན་པའི་
ཕྱིར།། ༈ གསུམ་པ་རྩོད་པ་སྤོང་བ་ལ། ཁ་ཅིག ཕྱི་རོལ་པའི་རྒྱུད་ལ་དད་པའི་
སྟོབས་ཡོད་པར་ཐལ། དེའི་རྒྱུད་ལ་སྟོབས་ཡོད་པའི་ཕྱིར་ན། མ་ཁྱབ། མ་གྲུབ་ན།
དེར་ཐལ། དེའི་རྒྱུད་ལ་སྟོབས་དང་བརྩོན་འགྲུས་གཉིས་ཀ་ཡོད་པའི་ཕྱིར། ཁ་
ཅིག ཉན་ཐོས་ཚོགས་ལམ་པའི་རྒྱུད་ལ་སྟོབས་ལྔ་པོ་གང་རུང་ཡོད་པར་ཐལ། བྱང་
སེམས་ཚོགས་ལམ་པའི་རྒྱུད་ལ་དེ་ཡོད་པའི་ཕྱིར་ན། མ་ཁྱབ། རྟགས་དེར་ཐལ།
ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་
ལ་དེ་ཡོད་པའི་ཕྱིར། འདོད་མི་ནུས་སོ།།
བྱང་ཆུབ་ཡན་ལག
༈ དྲུག་པ་བྱང་ཆུབ་ཀྱི་ཡན་ལག་ནི། དྲོ་བ་ལ་སོགས་པ་བཞི་རྟོགས་པ་ལ་བདེན་པ་
མཐོང་བའི་ལམ་འབྱུང་བས། ཞེས་པ་ནས། བྱང་ཆུབ་ཀྱི་ཡན་ལག་གི་རྣམ་པ་བདུན་
ནོ༑ ། ཞེས་པའི་བར་གསུང་། འདིའི་སྐབས་སུ་གསུམ་ལས། དང་པོ་ལ། ཁ་
ཅིག བྱང་ཆུབ་ཀྱི་ཡན་ལག་ཡིན་ན། བྱང་ཆུབ་གསུམ་པོ་གང་རུང་ཡིན་པས་ཁྱབ་

༢ཚg༢༧t
 སྤྱི་མཐའ་ཟུང་འབྲེལ་སྐབས་བཞི་པ།
ཟེར་ན། ཉན་ཐོས་མཐོང་ལམ་པའི་རྒྱུད་ཀྱི་དྲན་པ་ཡང་དག་བྱང་ཆུབ་ཀྱི་ཡན་ལག་
ཆོས་ཅན། དེར་ཐལ། དེའི་ཕྱིར། འདོད་ན། དེ་མི་འཐད་པར་ཐལ། ཉན་ཐོས་
ཀྱི་བྱང་ཆུབ་ཀྱང་མ་ཡིན། གཞན་གཉིས་གང་རུང་ཡང་མ་ཡིན་པའི་ཕྱིར། དང་པོ་
དེར་ཐལ། དེ་ཉན་ཐོས་དགྲ་བཅོམ་པའི་རྒྱུད་ཀྱི་ཡོན་ཏན་མ་ཡིན་པའི་ཕྱིར། ཁ་
ཅིག མ་ཁྱབ་ཟེར། ཁ་ཅིག བྱང་ཆུབ་ཀྱི་ཡན་ལག་ཡིན་ན། ཐེག་དམན་གྱི་
རྟོགས་རིགས་སུ་གནས་པས་ཁྱབ་ཟེར་ན། ཐེག་ཆེན་མཐོང་ལམ་བར་ཆད་མེད་ལམ་
པའི་རྒྱུད་ཀྱི་བྱང་ཆུབ་ཀྱི་ཡན་ལག་ཆོས་ཅན། དེར་ཐལ། དེའི་ཕྱིར། དེར་ཐལ།
ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེའི་རྒྱུད་
ཀྱི་དོན་དམ་སེམས་བསྐྱེད་དེ་འཁོར་བྱང་ཆུབ་ཡན་ལག་བདུན་དང་བཅས་པའི་ཕྱིར །
དེར་ཐལ། མདོ་སྡེ་རྒྱན་ལས། རྟག་ཏུ་རིན་ཆེན་བདུན་ལྟ་བུའི། །བྱང་ཆུབ་ཡན་
ལག་བདུན་གྱིས་བསྐོར། །ཞེས་གསུངས་པའི་ཕྱིར། ཁ་ཅིག བྱང་ཆུབ་ཀྱི་ཡན་
ལག་ཡིན་ན། མཐར་ཐུག་བྱང་ཆུབ་ཀྱི་རྒྱུ་ཡིན་པས་ཁྱབ་ཟེར་ན། མཐར་ཐུག་བྱང་
ཆུབ་ཀྱི་རྒྱ་ཡོད་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་
འདུས་མ་བྱས་ཡིན་པའི་ཕྱིར། ཁ་ཅིག ཉན་ཐོས་ཚོགས་ལམ་པའི་རྒྱུད་ལ་བྱང་ཆུབ་
ཀྱི་ཡན་ལག་ཡོད་ཟེར་ན། དེ་མེད་པར་ཐལ། བྱང་ཆུབ་ཀྱི་ཡན་ལག་ཡིན་ན།
འཕགས་ལམ་ཡིན་དགོས་པའི་ཕྱིར། དེར་ཐལ། ཐེག་པ་གསུམ་པོ་གང་རུང་གི་བྱང་
ཆུབ་ཀྱི་ཡན་ལག་བདུན་པོ་ཐོབ་པ་དང་། འཕགས་ལམ་ཐོབ་པ་དུས་མཉམ་པའི་ཕྱིར།
དེར་ཐལ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པ་དེས་ཐེག་ཆེན་གྱི་
མཐོང་ལམ་ཐོབ་པ་དང་བྱང་ཆུབ་ཀྱི་ཡན་ལག་བདུན་པོ་ཐོབ་པ་དུས་མཉམ་པའི་ཕྱིར །
དེར་ཐལ། མདོ་སྡེ་རྒྱན་ལས། རྒྱལ་སྲས་བྱང་ཆུབ་ཕྱོགས་མཐུན་པ། །རྣམ་པ་སྣ་

༢e
བྱང་ཆུབ་ཡན་ལག་
ཚོགས་ཐམས་ཅད་དག རྟག་ཏུ་མཐོང་བའི་ལམ་འདི་དང་། །ལྷན་ཅིག་ཏུ་ནི
འཐོབ་པར་འདོད། །ཅེས་གསུངས་པའི་ཕྱིར། ༈ རང་གི་ལུགས་ལ། བྱང་ཆུབ་
ཀྱི་ཆ་ཤས་སམ་རང་འབྲས་བྱང་ཆུབ་ཀྱི་རྒྱུ་གང་རུང་དུ་གྱུར་པའི་འཕགས་རྒྱུད་ཀྱི་
མཁྱེན་པ། བྱང་ཆུབ་ཀྱི་ཡན་ལག་གི་མཚན་ཉིད། དེ་ལ་དྲན་པ་ཡང་དག་བྱང་ཆུབ་
ཀྱི་ཡན་ལག ཆོས་རབ་ཏུ་རྣམ་འབྱེད་ཡང་དག་དེ། བརྩོན་འགྲུས་ཡང་དག་དེ།
དགའ་བ་ཡང་དག་དེ། ཤིན་ཏུ་སྦྱངས་པ་ཡང་དག་དེ། ཏིང་འཛིན་ཡང་དག་དེ།
བཏང་སྙོམས་ཡང་དག་བྱང་ཆུབ་ཀྱི་ཡན་ལག་དང་བདུན་ཡོད་།། ༈ གསུམ་པ་རྩོད་
པ་སྤོང་བ་ལ། ཁ་ཅིག བྱང་ཆུབ་ཀྱི་ཡན་ལག་ཡིན་ན། ཐེག་དམན་གྱི་རྟོགས་
རིགས་སུ་གནས་པས་ཁྱབ་པར་ཐལ། དེ་ཐེག་དམན་གྱི་རྟོགས་རིགས་སུ་གནས་པའི་
ཕྱིར༑ ཟེར་ན། མ་ཁྱབ། ཁ་ཅིག ཉན་ཐོས་མཐོང་ལམ་པའི་རྒྱུད་ཀྱི་དྲན་པ་ཡང་
དག་བྱང་ཆུབ་ཀྱི་ཡན་ལག་དེ། ཉན་ཐོས་ཀྱི་བྱང་ཆུབ་ཡིན་པར་ཐལ། དེ་ཐེག་དམན་
གྱི་བྱང་ཆུབ་ཡིན་པའི་ཕྱིར། དེར་ཐལ། ཐེག་དམན་གྱི་གནས་སྐབས་ཀྱི་བྱང་ཆུབ་
ཡིན་པའི་ཕྱིར་ན། རེ་ཞིག་མ་ཁྱབ།།
འཕགས་ལམ་ཡན་ལག་
༈ བདུན་པ་འཕགས་ལམ་ཡན་ལག་ནི། བདེན་པ་མཐོང་བ་ཡོངས་སུ་ཤེས་པ་ལ་
སྒོམ་པའི་ལམ་འབྱུང་བས། ཞེས་པ་ནས། འཕགས་པའི་ལམ་ཡན་ལག་བརྒྱད་ཀྱི་
རྣམ་པ་བརྒྱད་དེ། ཞེས་པའི་བར་གསུང༌། འདིའི་སྐབས་སུ་གསུམ་ལས། དང་པོ་
ལ་ཁ་ཅིག འཕགས་ལམ་གྱི་ཆ་ཤས་ཡིན་ན། འཕགས་ལམ་ཡན་ལག་ཡིན་པས་
ཁྱབ་ཟེར་ན། འོ་ན། བུམ་པའི་ཆ་ཤས་ཡིན་ན། བུམ་པ་ཡིན་དགོས་པར་ཐལ།

འད* ༠
 སྤྱི་མཐའ་ཟུང་འབྲེལ་སྐབས་བཞི་པ།
དམ་བཅའ་འཐད་པའི་ཕྱིར། འདོད་ན། བུམ་པའི་མཆུ་ཞབས་ཆོས་ཅན། དེར་ཐལ།
དེའི་ཕྱིར། རྟགས་གསལ་སླ། གཞན་ཡང་། འཕགས་ལམ་གྱི་ཁྱད་པར་ཡིན་ན།
འཕགས་ལམ་ཡན་ལག་ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་
ན༑ འཕགས་ལམ་གྱི་ཁྱད་ཆོས་ཡིན་ན། འཕགས་ལམ་ཡན་ལག་ཡིན་དགོས་པར་
ཐལ༑ འདོད་པའི་ཕྱིར། འདོད་མི་ནུས་སོ། ། ཁ་ཅིག ཡང་དག་པའི་ལྟ་བ་ཡིན་
ན༑ འཕགས་ལམ་ཡན་ལག་བརྒྱད་ཀྱི་ནང་ཚན་དུ་གྱུར་པའི་ཡང་དག་བའི་ལྟ་བ་ཡིན་
པས་ཁྱབ་ཟེར་ན། ཉན་ཐོས་ཚོགས་ལམ་པའི་རྒྱུད་ཀྱི་རྒྱུ་དགེ་བ་བྱས་པ་ལས་འབྲས་བུ་
བདེ་བ་འབྱུང་བར་ལྟ་བའི་ལྟ་བ་ཆོས་ཅན། དེར་ཐལ། དེའི་ཕྱིར། དེར་ཐལ།
འཇིག་རྟེན་པའི་ཡང་དག་པའི་ལྟ་བ་ཡིན་པའི་ཕྱིར། དེར་ཐལ། འཇིག་རྟེན་པའི་
ཡང་དག་པའི་ལྟ་བ་ཡོད་པའི་ཕྱིར། དེར་ཐལ། མདོ་ལས། འཇིག་རྟེན་པ་ཡི་ཡང་
དག་ལྟ། ། མི་གང་སུ་ལ་ཡོད་གྱུར་པ། ། དེ་ནི་བསྐལ་བ་སྟོང་རྣམས་སུ། །ངན་
འགྲོར་འགྲོ་བ་མི་འགྱུར་རོ། །ཞེས་གསུངས་པའི་ཕྱིར། འདོད་ན། འཕགས་རྒྱུད་
ཀྱི་མཁྱེན་པ་ཡིན་པར་ཐལ་ལོ། །ཁ་ཅིག ཡང་དག་པའི་རྟོག་པ་ཡིན་ན། འཕགས་
ལམ་ཡན་ལག་བརྒྱད་ཀྱི་ནང་ཚན་དུ་གྱུར་པའི་ཡང་དག་པའི་རྟོག་པ་ཡིན་པས་ཁྱབ།
ཡང་དག་པའི་ངག་ཡིན་ན། དེའི་ནང་ཚན་དུ་གྱུར་པའི་ཡང་དག་པའི་ངག་ཡིན་པས་
ཁྱབ་ཟེར་ན། ལམ་མ་ཞུགས་གང་ཟག་གི་རྒྱུད་ཀྱི་དངོས་པོ་བདེན་མེད་དུ་རྟོགས་པའི་
རྗེས་དཔག་ཆོས་ཅན། དེར་ཐལ། དེའི་ཕྱིར། དེར་ཐལ། རྟོག་པ་ཡང་དག་ཡིན་
པའི་ཕྱིར། དེར་ཐལ། བདེན་མེད་རྟོགས་པའི་རྗེས་དཔག་ཡིན་པའི་ཕྱིར། འདོད་
མི་ནུས་སོ། ། ཕྱི་མ་ལ། མངོན་རྟོགས་རྒྱན་ཆོས་ཅན། དེར་ཐལ། དེའི་ཕྱིར།
དེར་ཐལ། ངག་ཡང་དག་ཡིན་པའི་ཕྱིར། དེར་ཐལ། ངག་རྣམ་དག་ཡིན་པའི་

འད ?
འཕགས་ལམ་ཡན་ལག
ཕྱིར༑ འདོད་ན། ཤེས་པ་ཡིན་པར་ཐལ་ལོ། །ཁ་ཅིག འཕགས་ལམ་ཡན་ལག་
བརྒྱད་ཀྱི་ནང་ཚན་དུ་གྱུར་པའི་ཡང་དག་པའི་རྟོག་པ་ཡིན་ན། ཡང་དག་པའི་རྟོག་པ་
ཡིན་པས་ཁྱབ། དེའི་ནང་ཚན་དུ་གྱུར་པའི་ཡང་དག་པའི་ངག་ཡིན་ན། ཡང་དག་
པའི་ངག་ཡིན་པས་ཁྱབ་ཟེར་ན། དང་པོ་ལ། སངས་རྒྱས་འཕགས་པའི་རྒྱུད་ཀྱི་
འཕགས་ལམ་ཡན་ལག་བརྒྱད་ཀྱི་ནང་ཚན་དུ་གྱུར་པའི་ཡང་དག་པའི་རྟོག་པ་ཆོས་
ཅན༑ དེར་ཐལ། དེའི་ཕྱིར། རྟགས་སླ། འདོད་མི་ནུས་ཏེ། རྟོག་པ་མ་ཡིན་
པའི་ཕྱིར། ཕྱི་མ་དེ་ཡང་མི་འཐད་པར་ཐལ། དེ་ཡིན་ན། ཡང་དག་པའི་ངག་མ་
ཡིན་དགོས་པའི་ཕྱིར། དེར་ཐལ། ཡང་དག་པའི་ངག་ཡིན་ན། ངག་ཡིན་དགོས་
པའི་ཕྱིར། དེར་ཐལ། ཡང་དག་པའི་ལུས་ཡིན་ན། ལུས་ཡིན་དགོས་པའི་ཕྱིར།།
༈ གཉིས་པ་རང་གི་ལུགས་ལ། འཕགས་ལམ་གྱི་ཆ་ཤས་སམ་རང་འབྲས་
འཕགས་ལམ་གྱི་རྒྱུ་གང་རུང་དུ་གྱུར་པའི་འཕགས་རྒྱུད་ཀྱི་མཁྱེན་པ། འཕགས་ལམ་
གྱི་ཡན་ལག་གི་མཚན་ཉིད། དེ་ལ་དེར་གྱུར་པའི་ཡང་དག་པའི་ལྟ་བ། ཡང་དག་
པའི་རྟོག་པ། ཡང་དག་པའི་ངག། །ཡང་དག་པའི་ལས་ཀྱི་མཐའ། ཡང་དག་པའི་
འཚོ་བ། ཡང་དག་པའི་རྩོལ་བ། ཡང་དག་པའི་དྲན་པ། ཡང་དག་པའི་ཏིང་
འཛིན་དང་བརྒྱད་ཡོད། སྔ་ཕྱི་བསྡུ་ན་སོ་བདུན་ཡོད་ལ་སོ་བདུན་པོ་དེས་རྣམ་མཁྱེན་
གྱི་རྣམ་པ་སོ་བདུན་ཡང་ཤེས་པར་བྱའོ།། ༈ གསུམ་པ་རྩོད་པ་སྤོང་བ་ལ། ཁ་
ཅིག ལམ་ཤེས་ཀྱི་ཡན་ལག་ཡིན་ན། ལམ་ཤེས་ཡིན་དགོས་པར་ཐལ། འཕགས་
ལམ་གྱི་ཡན་ལག་ཡིན་ན། འཕགས་ལམ་ཡིན་དགོས་པའི་ཕྱིར་ན་མ་ཁྱབ། འདོད་
མི་ནུས་སོ།། ཁ་ཅིག །སངས་རྒྱས་འཕགས་པའི་རྒྱུད་ལ་འཕགས་ལམ་ཡན་ལག་
བརྒྱད་ཀྱི་ནང་ཚན་དུ་གྱུར་པའི་ཡང་དག་པའི་རྩོལ་བ་ཡོད་པར་ཐལ། དམ་བཅའ་

༢༢
 སྤྱི་མཐའ་ཟུང་འབྲེལ་སྐབས་བཞི་པ།
འཐད་པའི་ཕྱིར། འདོད་ན། དེའི་རྒྱུད་ལ་རྩོལ་བ་ཡོད་པར་ཐལ། འདོད་པའི་ཕྱིར་
ན༑ མ་ཁྱབ། འདོད་མི་ནུས་ཏེ། དེའི་རྒྱུད་ལ་འབད་རྩོལ་མེད་པའི་ཕྱིར། དེར་
ཐལ༑ དེ་འབད་རྩོལ་མཐའ་དག་སྤངས་པའི་གང་ཟག་ཡིན་པའི་ཕྱིར། ཁོ་ན་རེ།
སངས་རྒྱས་འཕགས་པའི་རྒྱུད་ལ་རྩོལ་བ་ཡོད་པར་ཐལ། དེའི་རྒྱུད་ལ་བརྩོན་འགྲུས་
ཡོད་པའི་ཕྱིར་ན། མ་ཁྱབ། རྟགས་དེར་ཐལ། དེའི་ཕར་ཕྱིན་དྲུག་ཡོད་པའི་ཕྱིར།
ཁ་ཅིག བྱང་ཆུབ་ཡན་ལག་དང་པོར་ཐོབ་ནས་དེ་རྗེས་འཕགས་ལམ་ཡན་ལག་ཐོབ་
དགོས་པའི་གོ་རིམ་ངེས་ཅན་ཡིན་པར་ཐལ། མདོ་སྡེ་རྒྱན་ལས། དེ་ཡི་འོག་ཏུ་ཇི་ལྟ་
བུ༑ ༑རྟོགས་པའི་རྗེས་སུ་འཇུག་པ་སྐྱེ། །ཞེས་དང༌། མཉམ་གཞག་ཇི་བཞིན་
རྟོགས་པ་དང་། །ཞེས་གསུངས་པའི་ཕྱིར་ན། མ་ཁྱབ། འདོད་མི་ནུས་ཏེ། དམན་
ལམ་སྔོན་དུ་མ་སོང་བའི་ཐེག་ཆེན་མཐོང་ལམ་བར་ཆད་མེད་ལམ་བའི་རྒྱུད་ལ་
འཕགས་མ་ཡན་ལག་ཡོད་པའི་ཕྱིར།།
རྣམ་ཐར་སྒོ་གསུམ།
༈ གཉིས་པ་བྱང་སེམས་དང་ཐུན་མོང་བའི་ལམ་བཤད་པ་ལ་དྲུག གཉེན་པོའི་ལམ།
སྤལ་བའི་ལམ། མཐོང་ཆོས་བདེར་གནས་ཀྱི་ལམ། འདས་ལམ། སྤོང་བཞིའི་
ལམ༑ སངས་རྒྱས་ཀྱི་ལམ་མོ། །དང་པོ་ནི། ལམ་ཤེས་པ་ཉིད་ལ་གཉེན་པོའི་
ལམ༑ ཞེས་པ་ནས། རྣམ་པར་ཐར་པའི་སྒོ་གསུམ་གྱི་རྣམ་པ་གསུམ་མོ། །ཞེས་
པའི་བར་གསུང་། འདིའི་སྐབས་སུ་མཐའ་དཔྱད་པ་ལ་གསུམ་ལས། དང་པོ་ལ་ཁ་
ཅིག །རྣམ་ཐར་སྒོ་གསུམ་པོ་གང་རུང་ཡིན་ན། སྐབས་འདིར་དངོས་སུ་བསྟན་པའི་
རྣམ་ཐར་སྒོ་གསུམ་པོ་གང་རུང་ཡིན་པས་ཁྱབ་ཟེར་ན། སངས་རྒྱས་འཕགས་པའི་

༢ཎ༣
རྣམ་ཐར་སྒོ་གསུམ།
རྒྱུད་ཀྱི་རྣམ་པར་ཐར་བའི་སྒོ་སྟོང་བ་ཉིད་ཀྱི་ཏིང་འཛིན་ཆོས་ཅན། དེར་ཐལ། དེའི་
ཕྱིར༑ འདོད་ན། བྱང་སེམས་ཀྱི་རྒྱུད་ཀྱི་རྣམ་ཐར་སྒོ་གསུམ་པོ་གང་རུང་ཡིན་པར་
ཐལ༑ འདོད་པའི་ཕྱིར། འདོད་མི་ནུས་སོ། ། ཁ་ཅིག རྣམ་པར་ཐར་པའི་སྒོ་སྟོང་
པ་ཉིད་ཀྱི་དམིགས་པ་ཡིན་ན། སྟོང་ཉིད་ཡིན་པས་ཁྱབ་ཟེར་ན། སྡུག་བསྔལ་བདེན་
པའི་སྟེང་གི་དོན་གཞན་གྱིས་སྟོང་པ་ཆོས་ཅན། དེར་ཐལ། དེའི་ཕྱིར། དེར་ཐལ།
མཛོད་ལས། སྟོང་ཉིད་བདག་མེད་སྟོང་ཉིད་དུ། །འཇུག་པའོ། ཞེས་གསུངས་པའི་
ཕྱིར༑ འདོད་མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར། ཁ་ཅིག རྣམ་ཐར་སྒོ་
གསུམ་པོ་གང་རུང་ཡིན་ན། ཐེག་དམན་གྱི་རྟོགས་རིགས་སུ་གནས་པས་ཁྱབ་ཟེར་ན།
ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེར་
ཐལ༑ རྣམ་པར་ཐར་པའི་སྒོ་སྟོང་བ་ཉིད་ཡིན་པའི་ཕྱིར། དེར་ཐལ། སློབ་པའི་རྒྱུད་
ཀྱི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། འདོད་མི་ནུས་སོ།།
ཁ་ཅིག དེ་ཡིན་ན། ཐེག་ཆེན་གྱི་རྟོགས་རིགས་སུ་གནས་པས་ཁྱབ་ཟེར་ན། ཉན་
ཐོས་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེར་ཐལ། །
རྣམ་པར་ཐར་པའི་སྒོ་སྟོང་པ་ཉིད་ཡིན་པའི་ཕྱིར། དེར་ཐལ། ཉན་ཐོས་ཀྱི་བར་ཆད་
མེད་ལམ་ཡིན་པའི་ཕྱིར། འདོད་མི་ནུས་ཏེ། གང་ཟག་གི་བདག་མེད་མངོན་སུམ་དུ་
རྟོགས་པའི་སློབ་ལམ་ཡིན་པའི་ཕྱིར། ཁ་ཅིག རྣམ་པར་ཐར་པའི་སྒོ་སྟོང་པ་ཉིད་
ཡིན་ན། ཏིང་ངེ་འཛིན་ཡིན་པས་ཁྱབ་ཟེར་ན། ཐེག་ཆེན་མཐོང་ལམ་བར་ཆད་མེད་
ལམ་བའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་ཅན། དེར་ཐལ། དེའི་ཕྱིར། དེར་
ཐལ༑ ཆོས་ཅན་དེའི་ཕྱིར། འདོད་ན། སེམས་བྱུང་ཡིན་པར་ཐལ། འདོད་པའི་
ཕྱིར༑ འདོད་མི་ནུས་ཏེ། གཙོ་སེམས་ཡིན་པའི་ཕྱིར། ཁ་ཅིག རྣམ་པར་ཐར་པ་

༢༤༤
སྤྱི་མཐའ་ཟུང་འབྲེལ་སྐབས་བཞི་པ།
སྟོང་པ་ཉིད་ཀྱི་ཏིང་ངེ་འཛིན་ཡིན་ན། རྣམ་པར་ཐར་པའི་སྒོ་སྟོང་པ་ཉིད་ཡིན་པས་
ཁྱབ༑ རྣམ་པར་ཐར་པ་སྟོང་པ་ཉིད་ཡིན་ན། རྣམ་པར་ཐར་པ་སྟོང་པ་ཉིད་ཀྱི་ཏིང་
འཛིན་ཡིན་པས་ཁྱབ་ཟེར་ན། དང་པོ་ལ། ཉན་ཐོས་སྦྱོར་ལམ་པའི་རྒྱུད་ཀྱི་གང་ཟག་
གི་བདག་མེད་རྟོགས་པའི་ལྷག་མཐོང་ཆོས་ཅན། དེར་ཐལ། དེའི་ཕྱིར། དེར་ཐལ།
བདག་མེད་རྟོགས་པའི་སྒོམ་བྱུང་གི་མཁྱེན་པ་ཡིན་པའི་ཕྱིར། དེར་ཐལ། བདག་
མེད་རྟོགས་པའི་ལྷག་མཐོང་ཡིན་པའི་ཕྱིར། འདོད་ན། འཕགས་རྒྱུད་ཀྱི་མཁྱེན་པ་
ཡིན་པར་ཐལ། འདོད་པའི་ཕྱིར། ཕྱི་མ་ལ། སློབ་པའི་རྒྱུད་ཀྱི་བདག་མེད་རྟོགས་
པའི་བསམ་བྱུང་གི་བློ་ཆོས་ཅན། དེར་ཐལ། དེའི་ཕྱིར། དེར་ཐལ། བདག་མེད་
རྟོགས་པའི་མཁྱེན་པ་ཡིན་པའི་ཕྱིར། འདོད་ན། སྒོམ་བྱུང་གི་བློ་ཡིན་པར་ཐལ་ལོ།།
ཁ་ཅིག རྣམ་པར་ཐར་པའི་སྒོ་སྟོང་པ་ཉིད་དང༌། སྟོང་པ་ཉིད་ཀྱི་གཞི་མཐུན་པ་ཡོད་
ཟེར་ན། དེ་མེད་པར་ཐལ། དེ་ཡིན་ན། སྟོང་པ་ཉིད་མ་ཡིན་དགོས་པའི་ཕྱིར།
ཁ་ཅིག རྣམ་ཐར་སྒོ་གསུམ་པོ་འགལ་ལོ་ཟེར་ན། དེ་མི་འཐད་པར་ཐལ། ཐེག་
ཆེན་མཐོང་ལམ་བར་ཆད་མེད་ལམ་དེ་རྣམ་ཐར་སྒོ་གསུམ་ག་ཡིན་པའི་ཕྱིར། དེར་
ཐལ༑ དེ་རྣམ་པར་ཐར་པའི་སྒོ་སྟོང་པ་ཉིད་གང་ཞིག གཞན་གཉིས་ཀྱང་ཡིན་པའི་
ཕྱིར༑ དང་པོ་བསྒྲུབས་ཟིན། ཕྱི་མ་དེར་ཐལ། འདུས་བྱས་ཐམས་ཅད་ཀྱི་རྒྱུ་དང༌
འབྲས་བུ་གཉིས་བདེན་མེད་དུ་མངོན་སུམ་དུ་རྟོགས་པའི་སློབ་པའི་ཡེ་ཤེས་ཡིན་པའི་
ཕྱིར།། ་༈ གཉིས་པ་རང་གི་ལུགས་ལ། ཐུན་མོང་བའི་རྣམ་ཐར་སྒོ་གསུམ་དང་།
ཐུན་མོང་མ་ཡིན་པའི་རྣམ་ཐར་སྒོ་གསུམ་གཉིས་ལས། དང་པོ་ཐུན་མོང་བའི་དེ་ཡོད་
དེ༑ བདེན་བཞིའི་ནང་ཚན་གྱི་སྟོང་བདག་མེད་ལ་དམིགས་ཤིང་དེའི་རྣམ་བ་ཅན་གྱི་
རྣམ་པར་ཐར་པའི་སྒོ་དེ། ཐུན་མོང་བའི་རྣམ་པར་ཐར་བའི་སྒོ་སྟོང་པ་ཉིད་དང་།

༢y +
རྣམ་ཐར་སྒོ་གསུམ། །
སྡུག་བསྔལ་བདེན་པའི་མི་རྟག་སྡུག་བསྔལ་གཉིས་ཀུན་འབྱུང་གི་རྣམ་པ་བཞི་ལ་
དམིགས་ཤིང་དེའི་རྣམ་བ་ཅན་གྱི་རྣམ་པར་ཐར་པའི་སྒོ་དེ། རྣམ་པར་ཐར་པའི་སྒོ་སྨོན་
མེད་དང་། ལྷག་མ་འགོག་ལམ་གྱི་རྣམ་པ་བརྒྱད་ལ་དམིགས་ཤིང་དེའི་རྣམ་པ་ཅན་གྱི་
རྣམ་པར་ཐར་པའི་སྒོ་དེ། རྣམ་པར་ཐར་བའི་སྒོ་མཚན་མེད་ཡིན་པའི་ཕྱིར། དེས་མི་
རྟག་སོགས་བཅུ་དྲུག་ལ་དམིགས་པའི་རྣམ་ཐར་སྒོ་གསུམ་ཀྱང་མཚོན། གཉིས་པ་
ཐུན་མོང་མ་ཡིན་པའི་རྣམ་ཐར་སྒོ་གསུམ་གྱི་ཁྱད་པར་ཡོད་དེ། འདུས་བྱས་ཀྱི་ཆོས་
རྣམས་ཀྱི་ངོ་བོ་བདེན་མེད་དུ་མངོན་སུམ་དུ་རྟོགས་པའི་རྣམ་པར་ཐར་པའི་སྒོ་དེ། ཐུན་
མོང་མ་ཡིན་པའི་རྣམ་པར་ཐར་པའི་སྒོ་སྟོང་པ་ཉིད་དང༌། དེའི་རྒྱུ་བདེན་མེད་དུ་མངོན་
སུམ་དུ་རྟོགས་པའི་རྣམ་པར་ཐར་པའི་སྒོ་དེ། རྣམ་པར་ཐར་པའི་སྒོ་མཚན་མེད་དང་།
དེའི་འབྲས་བུ་བདེན་མེད་དུ་མངོན་སུམ་དུ་རྟོགས་པའི་རྣམ་པར་ཐར་པའི་སྒོ་དེ། རྣམ་
པར་ཐར་པའི་སྒོ་སྨོན་མེད་དུ་འཇོག་པའི་ཕྱིར།། ༈ གསུམ་པ་རྩོད་པ་སྤོང་པ་ལ།
ཁ་ཅིག ཉན་ཐོས་ཚོགས་ལམ་པའི་རྒྱུད་ལ་རྣམ་པར་ཐར་པའི་སྒོ་སྟོང་པ་ཉིད་ཡོད་པར་
ཐལ༑ དེའི་རྒྱུད་ལ་རྣམ་པར་ཐར་པ་སྟོང་པ་ཉིད་ཀྱི་ཏིང་ངེ་འཛིན་ཡོད་པའི་ཕྱིར་ན།
མ་ཁྱབ། འདོད་མི་ནུས་ཏེ། རྣམ་པར་ཐར་པའི་སྒོ་སྟོང་པ་ཉིད་སོགས་གསུམ་པོ་གང་
རུང་ཡིན་ན། འཕགས་རྒྱུད་ཀྱི་མཁྱེན་པ་ཡིན་དགོས་པའི་ཕྱིར། ཁ་ཅིག སངས་
རྒྱས་འཕགས་པའི་རྒྱུད་ཀྱི་རྣམ་ཐར་སྒོ་གསུམ་པོ་བྱང་ཆུབ་སེམས་དཔའི་རྒྱུད་ལ་ཡོད་
པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་མ་ཡིན་པར་ཐལ། དེ་ཉན་ཐོས་ཀྱི་
རྒྱུད་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་ཡིན་པའི་ཕྱིར་ཟེར་ན།
མ་ཁྱབ།།

༢༩s
 སྤྱི་མཐའ་ཟུང་འབྲེལ་སྐབས་བཞི་པ།
སྤྲུལ་ལམ།།
༈ གཉིས་པ་སྤྲུལ་བའི་ལམ་ནི། སྤྲུལ་པའི་ལམ་ལ་གཟུགས་ཀྱི་འདུ་ཤེས་རྣམ་པར་
བཤིག་པ་དང་རྣམ་པར་མ་བཤིག་པའི་ཕྱིར། ཞེས་པ་ནས། རྣམ་པར་ཐར་པའི་སྒོ་
གསུམ་མོ། །ཞེས་པའི་བར་གསུང་། འདིའི་སྐབས་སུ་གསུམ་ལས། དང་པོ་ལ།
ཁ་ཅིག གཟུགས་ཅན་ལ་ལྟ་བའི་རྣམ་ཐར་ཡིན་ན། གཟུགས་ཅན་གཟུགས་ལ་ལྟ་
བའི་རྣམ་ཐར་ཡིན་པས་ཁྱབ་ཟེར་ན། བྱང་སེམས་འཕགས་པའི་རྒྱུད་ཀྱི་གཟུགས་མེད་
གཟུགས་ལ་ལྟ་བའི་རྣམ་ཐར་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་
ཅན་དེའི་ཕྱིར། འདོད་མི་ནུས་ཏེ། སློབ་པའི་རྒྱུད་ཀྱི་གཟུགས་མེད་གཟུགས་ལ་ལྟ་
བའི་རྣམ་ཐར་ཡིན་པའི་ཕྱིར། ཁ་ཅིག གཟུགས་མེད་གཟུགས་ལ་ལྟ་བའི་རྣམ་ཐར་
ཡིན་ན། གཟུགས་མེད་ཀྱི་རྣམ་ཐར་ཡིན་པས་ཁྱབ་ཟེར་ན། བྱང་ཆུབ་སེམས་དཔའི་
རྒྱུད་ཀྱི་གཟུགས་མེད་གཟུགས་ལ་ལྟ་བའི་རྣམ་ཐར་ཆོས་ཅན། དེར་ཐལ། དེའི་ཕྱིར།
འདོད་ན། གཟུགས་མེད་ཀྱི་དངོས་གཞི་ཡིན་པར་ཐལ། འདོད་པའི་ཕྱིར། འདོད་
ན༑ གཟུགས་ཡུལ་དུ་མི་བྱེད་པར་ཐལ། སློབ་པའི་རྒྱུད་ཀྱི་གཟུགས་མེད་ཀྱི་དངོས་
གཞི་ཡིན་པའི་ཕྱིར། རྟགས་ཁས། འདོད་མི་ནུས་སོ། །ཁ་ཅིག གཟུགས་ཅན་
གཟུགས་ལ་ལྟ་བའི་རྣམ་ཐར་ཡིན་ན། ནང་རྣལ་འབྱོར་བ་རང་ཉིད་ལ་གཟུགས་ཀྱི་
འདུ་ཤེས་ཉེ་བར་བཞག་པའི་རྣམ་ཐར་ཡིན་པས་ཁྱབ་ཟེར་ན། འོ་ན། གཟུགས་ཅན་
གཟུགས་ལ་ལྟ་བའི་རྣམ་ཐར་ཆོས་ཅན། དེར་ཐལ། དེའི་ཕྱིར། འདོད་ན། དེ་
རྒྱུད་ལྡན་གྱི་རྣལ་འབྱོར་བ་དེ་གཟུགས་ཡིན་པར་ཐལ། འདོད་པའི་ཕྱིར། འདོད་མི་
ནུས་སོ། །དེ་ལ་ཁོ་ན་རེ། དེས་ནང་རྣལ་འབྱོར་བ་ལ་གཟུགས་ཀྱི་འདུ་ཤེས་བཞག་

༢༤༧
སྤྲུལ་ལམ། །
ཀྱང་དེ་གཟུགས་མ་ཡིན་ནོ་ཟེར་ན། སངས་རྒྱས་འཕགས་པའི་རྒྱུད་ཀྱི་གཟུགས་ཅན་
གཟུགས་ལ་ལྟ་བའི་རྣམ་ཐར་དེས་སངས་རྒྱས་འཕགས་པ་ལ་གཟུགས་ཀྱི་འདུ་ཤེས་ཉེ་
བར་བཞག་པར་ཐལ། དམ་བཅའ་འཐད་པའི་ཕྱིར། འདོད་ན། སངས་རྒྱས་
འཕགས་པ་གཟུགས་ཡིན་པར་ཐལ། འདོད་པའི་ཕྱིར། ཁྱབ་སྟེ། སངས་རྒྱས་
འཕགས་པའི་རྒྱུད་ལ་འཁྲུལ་ཤེས་མེད་པའི་ཕྱིར། འདོད་མི་ནུས་ཏེ། གང་ཟག་ཡིན་
པའི་ཕྱིར། གཞན་ཡང་། སངས་རྒྱས་འཕགས་པའི་རྒྱུད་ཀྱི་གཟུགས་ཅན་གཟུགས་
ལ་ལྟ་བའི་རྣམ་ཐར་དེ་ཉིད་གཟུགས་ཡིན་པར་ཐལ། དེས་ནང་རྣལ་འབྱོར་བ་རང་ཉིད་
ལ་གཟུགས་ཀྱི་འདུ་ཤེས་ཉེ་བར་བཞག་པའི་ཕྱིར། འདོད་མི་ནུས་སོ། ། ཁ་
ཅིག གེགས་སེལ་སྡུག་པའི་རྣམ་ཐར་ཡིན་ན། གཟུགས་ཐམས་ཅད་སྡུག་པ་རོ་
གཅིག་ཏུ་སྣང་བས་ཁྱབ་ཟེར་ན། སངས་རྒྱས་འཕགས་པའི་རྒྱུད་ཀྱི་གེགས་སེལ་སྡུག་
པའི་རྣམ་ཐར་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར།
འདོད་ན། གཟུགས་ཐམས་ཅད་སྡུག་པ་རོ་གཅིག་ཡིན་པར་ཐལ། སངས་རྒྱས་
འཕགས་པའི་རྒྱུད་ཀྱི་གེགས་སེལ་སྡུག་པའི་རྣམ་ཐར་དེ་ལ་དེ་ལྟར་སྣང་བ་གང་
ཞིག སངས་རྒྱས་འཕགས་པའི་རྒྱུད་ལ་འཁྲུལ་ཤེས་མེད་པ འི་ཕྱིར། འདོད་ན།
གཟུགས་མི་སྡུག་པ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། དམྱལ་བ་
མནར་མེད་ན་གཟུགས་མི་སྡུག་པ་མཐར་ཐུག་ཡོད་པའི་ཕྱིར། ཁ་ཅིག གཟུགས་
སྡུག་པ་མཐར་ཐུག་མེད་ཟེར་ན། དེ་ཡོད་པར་ཐལ། ལོངས་སྐུའི་གཟུགས་དེ་
གཟུགས་སྡུག་པ་མཐར་ཐུག་ཡིན་པའི་ཕྱིར། དེར་ཐལ། གཟུགས་མཛེས་པ་མཐར་
ཐུག་ཡིན་པའི་ཕྱིར། ཁ་ཅིག གཟུགས་ཆེ་བ་མཐར་ཐུག་དང༌། ཆུང་བའི་མཐར་
ཐུག་མེད་ཟེར་ན། དེ་ཡོད་པར་ཐལ། སྣོད་ཀྱི་འཇིག་རྟེན་གྱི་གཟུགས་དེ།

༢ལz
 སྤྱི་མཐའ་ཟུང་འབྲེལ་སྐབས་བཞི་པ།
གཟུགས་ཆེ་བ་མཐར་ཐུག་དང༌། རྡུལ་ཕྲ་རབ་དེ་གཟུགས་ཆུང་བ་མཐར་ཐུག་ཡིན་
པའི་ཕྱིར། ཁ་ཅིག རྣམ་ཐར་རྒྱུད་ལ་ལྡན་པའི་ཕྱིར་རོལ་བ་ཡོད་ཟེར་ན། དེ་མེད་
པར་ཐལ། དེ་ཡིན་ན་ནང་པའི་རྒྱུད་གྱི་ཡོན་ཏན་ཡིན་དགོས་པའི་ཕྱིར། དེར་ཐལ།
རྣམ་ཐར་ཟད་པར་ཟིལ་གནོན་གསུམ་པོ་གང་རུང་ཡིན་ན། ནང་པའི་རྒྱུད་ཀྱི་ཡོན་ཏན་
ཡིན་དགོས་པའི་ཕྱིར། དེར་ཐལ། ཇི་སྐད་དུ། རྣམ་ཐར་ཟད་པར་ཟིལ་གནོན་
རྣམས། །སངས་རྒྱས་བསྟན་པ་ཁོ་ནའི་ཁྱད་ཆོས་ཡིན། །བསྟན་ལ་མ་ཞུགས་པ་ལ་
དེ་དག་མེད། །ཅེས་གསུངས་པའི་ཕྱིར།། ༈ གཉིས་པ་རང་ལུགས་ལ། ཐར་པ་
དོན་གཉེར་གྱི་བསམ་པས་ཟི ན་ཅིང་རང་སའི་ཉོན་མོངས་པས་མ་བསླད་པའི་སྙོམས་
འཇུག །རྣམ་ཐར་གྱི་མཚན་ཉིད། དེ་ལ་གཟུགས་ཅན་གྱི་རྣམ་ཐར་གསུམ་སོགས་
ཡོད༑ རང་གི་སེམས་རྟེན་བསམ་གཏན་གྱི་དངོས་གཞི་དང་གཟུགས་མེད་ཀྱི་དངོས་
གཞི་གང་རུང་ལ་བརྟེན་ནས་ནང་རྣལ་འབྱོར་བ་དེ་ཉིད་ཀྱི་ལུས་ལ་གཟུགས་ཀྱི་འདུ་ཤེས་
ཉེ་བར་བཞག་པའི་སྒོ་ནས་ཕྱི་རོལ་གྱི་གཟུགས་ཆེ་ཆུང་བཟང་ངན་སོགས་ལ་དམིགས་
ནས་སྤལ་བསྒྲར་སྣ་ཚོགས་བྱེད་པའི་གཟུགས་ཅན་གྱི་རྣམ་ཐར་དེ། གཟུགས་ཅན་
གཟུགས་ལ་ལྟ་བའི་རྣམ་ཐར་གྱི་ངོ་བོ་དང༌། རང་གི་སེམས་རྟེན་དེ་གང་རུང་ལ་བརྟེན་
ནས་ནང་རྣལ་འབྱོར་པ་དེ་ཉིད་ཀྱི་ལུས་ལ་གཟུགས་མེད་པའི་འདུ་ཤེས་ཉེ་བར་བཞག་
པའི་སྒོ་ནས་ཕྱི་རོལ་གྱི་གཟུགས་ཆེ་ཆུང་བཟང་ངན་སོགས་ལ་དམིགས་ནས་སྤྲུལ་
བསྒྱུར་སྣ་ཚོགས་བྱེད་པའི་གཟུགས་ཅན་གྱི་རྣམ་ཐར་དེ། གཟུགས་མེད་གཟུགས་ལ་
ལྟ་བའི་རྣམ་ཐར་གྱི་ངོ་བོར་འཇོག རང་གི་སེམས་རྟེན་དེ་གང་རུང་ལ་བརྟེན་ནས་
ནང་རྣལ་འབྱོར་བ་དེ་ཉིད་ཀྱི་ལུས་ལ་གཟུགས་མེད་པའི་འདུ་ཤེས་ཉེ་བར་བཞག་པའི་སྒོ་
ནས་ཕྱི་རོལ་གྱི་གཟུགས་སྡུག་མི་སྡུག་ཕན་ཚུན་ལྟོས་ནས་གྲུབ་པ་དང་། ཕན་ཚུན་

༢ * e
སྤྲུལ་ལམ། །
རྗེས་སུ་འབྲེལ་བར་མོས་པ་ལ་བརྟེན་ནས་མཐར་གཟུགས་སྣང་ཐམས་ཅད་སྡུག་པར་རོ་
གཅིག་ཏུ་སྣང་བའི་རིགས་སུ་གནས་པའི་གཟུགས་ཅན་གྱི་རྣམ་ཐར། གེགས་སེལ་
སྔག་པའི་རྣམ་ཐར་གྱི་ངོ་བོ་ཡིན་ལ། གཟུགས་སྡུག་མི་སྡུག་ཀྱང་ཕན་ཚུན་ལྟོས་པ་
ཡིན་ཏེ། དངུལ་བུམ་གྱི་གཟུགས་དེ་རྫ་བུམ་གྱི་གཟུགས་ལ་ལྟོས་ཏེ་སྡུག་པ་དང༌།
གསེར་བུམ་གྱི་གཟུགས་ལ་ལྟོས་ཏེ་དེ་ལྟར་སྡུག་པ་མ་ཡིན་པའི་ཕྱིར།། ༈ གསུམ་
པ་རྩོད་པ་སྤོང་བ་ལ། ཁ་ཅིག ཕྱི་རོལ་བའི་རྒྱུད་ལ་རྣམ་ཐར་ཡོད་པར་ཐལ། དེའི་
རྒྱུད་ལ་སྙོམས་འཇུག་ཡོད་པའི་ཕྱིར་ན། མ་ཁྱབ། ཁ་ཅིག གཟུགས་སྡུག་མི་སྡུག་
གི་གཞི་མཐུན་ཡོད་པར་ཐལ། དངུལ་བུམ་གྱི་གཟུགས་དེ་དེ་ཡིན་པའི་ཕྱིར། དེར་
ཐལ༑ དེ་གཟུགས་སྡུག་པ་གང་ཞིག མི་སྡུག་པའི་ཕྱིར། ཕྱི་མ་དེར་ཐལ།
གསེར་བུམ་གྱི་གཟུགས་ལ་ལྟོས་ཏེ་མི་སྡུག་པའི་ཕྱིར་ན། མ་ཁྱབ། འོ་ན། མཆོག་
དམན་གྱི་གཞི་མཐུན་པ་ཡོད་པར་ཐལ། བྱང་སེམས་ཚོགས་ལམ་པ་དེ་ཉན་ཐོས་ལ་
ལྟོས་ཏེ་མཆོག་དང་། སངས་རྒྱས་འཕགས་པ་ལ་ལྟོས་ཏེ་དམན་པའི་ཕྱིར། ཁ་ཅིག
སངས་རྒྱས་ཀྱི་སའི་གཟུགས་ཡིན་ན། གཟུགས་མཛེས་པ་མཐར་ཐུག་ཡིན་དགོས་
པར་ཐལ། ལོངས་སྐུའི་གཟུགས་དེ་གཟུགས་མཛེས་པ་མཐར་ཐུག་ཡིན་པའི་ཕྱིར་ན།
མ་ཁྱབ། འདོད་ན། མི་འཐད་པར་ཐལ། གཟུགས་མི་སྡུག་པའི་སྤྲུལ་སྐུ་ཡོད་པའི་
ཕྱིར༑ དེར་ཐལ། གཟུགས་འཇིགས་སུ་རུང་བའི་སྤྲུལ་སྐུ་ཡོད་པའི་ཕྱིར། དེར་
ཐལ༑ གནོད་སྦྱིན་དང་སྲིན་པོའི་གཟུགས་ཅན་ལྟ་བུའི་སྤྲུལ་སྐུ་ཡོད་པའི་ཕྱིར། ཁ་
ཅིག སངས་རྒྱས་ཀྱི་ས་ན་གཟུགས་མི་སྡུག་པ་མེད་པར་ཐལ། དེ་ན་གཟུགས་མི་
ལེགས་པ་མེད་པའི་ཕྱིར་ན། མ་ཁྱབ་སྙམ། དེར་ཐལ། དེ་ན་གཟུགས་མི་བཟང་བ་
མེད་པའི་ཕྱིར། དེར་ཐལ། དེ་ན་གཟུགས་དང་མི་བཟང་བའི་གཞི་མཐུན་མེད་པའི་

༢༦༠
 སྤྱི་མཐའ་ཟུང་འབྲེལ་སྐབས་བཞི་པ།
ཕྱིར༑ ཁ་ཅིག་གིས་མ་ཁྱབ་ཟེར། ཁ་ཅིག རྡུལ་ཕྲ་རབ་དེ་གཟུགས་ཆུང་བ་མཐར་
ཐུག་མ་ཡིན་པར་ཐལ། དེ་ལས་ཆུང་བའི་རྡུལ་ཡོད་པའི་ཕྱིར། དེར་ཐལ། དེ་ཆ་
ཤས་ཅན་གྱི་རྡུལ་ཡིན་པའི་ཕྱིར་ན། མ་ཁྱབ། ཁོ་ན་རེ། དེ་ཆ་ཤས་ཅན་མ་ཡིན་
པར་ཐལ། དེ་ཆ་མེད་ཀྱི་རྡུལ་ཡིན་པའི་ཕྱིར། དེར་ཐལ། དེ་ཕྱོགས་ཀྱི་ཆ་མེད་ཀྱི་
རྡུལ་ཡིན་པའི་ཕྱིར། ཟེར་ན། མ་ཁྱབ།།
མཐོང་ཆོས་ལ་བདེར་གནས་ཀྱི་ལམ།
༈ གསུམ་པ་མཐོང་ཆོས་ལ་བདེར་གནས་ཀྱི་ལམ་ནི། མཐོང་བའི་ཆོས་ལ་བདེ་བར་
གནས་པའི་ལམ་ལ། ཞེས་པ་ནས། དེ་ལྟར་ན་རྣམ་པ་ལྔའོ། །ཞེས་པའི་བར་
གསུང་༑ འདིའི་སྐབས་སུ་མཐའ་དཔྱོད་ནི་བསམ་གཟུགས་སོགས་ནས་ཤེས་པར་བྱ་
ལ༑ དབྱེ་ན་གཟུགས་མེད་ཀྱི་རྣམ་ཐར་བཞི། འགོག་པའི་རྣམ་ཐར་གཅིག་སྟེ་ལྔ་
ཡོད།།
འགོག་སྙོམས། །
༈ བཞི་པ་འདས་ལམ་ནི། འཇིག་རྟེན་ལས་འདས་པའི་ལམ་ལ་བསམ་གཏན་བཞི་
དང་༑ གཟུགས་མེད་པ་དང༌། འགོག་པའི་སྙོམས་འཇུག་དག་སྟེ་དགུ་ལ་ཞེས་
གསུངས༑ འདིའི་སྐབས་སུ་གསུམ་ལས། དང་པོ་ལ། ཁ་ཅིག ལྷའི་རྟེན་ལ་
འགོག་སྙོམས་གསར་དུ་སྐྱེ་བ་མེད་ཟེར་ན། དེ་མི་འཐད་པར་ཐལ། འདོད་ལྷའི་རྟེན་
ལ་འགོག་སྙོམས་གསར་དུ་སྐྱེ་བ་ཡོད་པར་མ་ཟད་གཟུགས་ཁམས་གནས་རིགས་བཅུ་
དྲུག་གི་རྟེན་ལ་དེ་གསར་དུ་སྐྱེ་བ་ཡོད་པའི་ཕྱིར། དེར་ཐལ། འགྲེལ་པ་རྒྱལ་སྲས་

འགོག་སྙོམས། ། ༢s༡
མ་ལས། འགོག་སྙོམས་གསར་དུ་སྐྱེ་བའི་ལུས་རྟེན་ལ་གླིང་གསུམ་གྱི་མི། འདོད་
ལྷ་རིགས་དྲུག་གཟུགས་ཁམས་གནས་རིགས་བཅུ་དྲུག་གི་ལྷའི་རྟེན་ཏེ་ཉེར་ལྔ་བཤད་
པའི་ཕྱིར། ཁ་ཅིག དགག་གཞི་ཀུན་གཞིའི་སྟེང་དུ་དགག་བྱ་རྣམ་ཤེས་ཚོགས་བདུན་
འཁོར་བཅས་བཀག་པའི་ལྡན་མིན་འདུ་བྱེད། འགོག་སྙོམས་ཀྱི་མཚན་ཉིད་ཟེར་ན།
དེ་མི་འཐད་པར་ཐལ། སྐབས་འདིར་ཀུན་གཞི་དང་ཉོན་ཡིད་མེད་པའི་ཕྱིར། དེར་
ཐལ༑ ཡུམ་གྱི་མདོ་ནས་ཀུན་གཞི་སྟོན་པའི་ཚིག་མེད་པའི་ཕྱིར། ཁ་ཅིག དགག་
གཞི་ཡིད་ཤེས་ཕྲ་མོའི་སྟེང་གི་དགག་བྱ་ཚོགས་དྲུག་འཁོར་བཅས་བཀག་པའི་ལྡན་མིན་
འདུ་བྱེད། འགོག་སྙོམས་ཀྱི་མཚན་ཉིད་ཟེར་ན། འོ་ན། ཡིད་ཤེས་ཕྲ་མོའི་སྟེང་དུ་
ཡིད་ཤེས་བཀག་པའི་ལྡན་མིན་འདུ་བྱེད་ཡོད་པར་ཐལ། དམ་བཅའ་འཐད་པའི་ཕྱིར།
འདོད་ན། ཡིད་ཤེས་བཀག་པའི་ཡིད་ཤེས་ཡོད་པར་ཐལ་ལོ།། ཁ་ཅིག དགག་
གཞི་ཡིད་ཤེས་ཕྲ་མོའི་སྟེང་དུ་དགག་བྱ་ཚོར་འདུ་རགས་པ་འཁོར་བཅས་བཀག་པས་
ཁྱད་པར་དུ་བྱས་པའི་ལྡན་མིན་འདུ་བྱེད། འགོག་སྙོམས་ཀྱི་མཚན་ཉིད་ཟེར་ན།
འདུ་ཤེས་མེད་པའི་སྙོམས་འཇུག་ལ་གནས་པའི་སོ་སྐྱེའི་རྒྱུད་ལ་འགོག་སྙོམས་ཡོད་
པར་ཐལ། དེའི་རྒྱུད་ལ་ཚོར་འདུ་རགས་པ་བཀག་པའི་ལྡན་མིན་འདུ་བྱེད་ཡོད་པའི་
ཕྱིར༑ དེར་ཐལ། དེའི་རྒྱུད་ལ་འདུ་ཤེས་མེད་པའི་སྙོམས་འཇུག་ཡོད་པའི་ཕྱིར།
འདོད་ན། དེ་མེད་པར་ཐལ། འགོག་སྙོམས་ཡིན་ན། འཕགས་རྒྱུད་ཀྱི་ཡོན་ཏན་
ཡིན་དགོས་པའི་ཕྱིར། གཞན་ཡང་། སངས་རྒྱས་འཕགས་པའི་རྒྱུད་ཀྱི་འགོག་
སྙོམས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། དེའི་
རྒྱུད་ལ་མཐར་གནས་སྙོམས་འཇུག་དགུ་ཡོད་པའི་ཕྱིར། འདོད་ན། སངས་རྒྱས་
འཕགས་པའི་རྒྱུད་ལ་ཚོར་འདུ་རགས་པ་མེད་པར་ཐལ། འདོད་པའི་ཕྱིར། འདོད་

༢༤༢
 སྤྱི་མཐའ་ཟུང་འབྲེལ་སྐབས་བཞི་པ།
མི་ནུས་ཏེ། དེའི་རྒྱུད་ལ་ཚོར་བ་རགས་པ་ཡོད་པ་གང་ཞིག འདུ་ཤེས་རགས་པ་
ཡོད་པའི་ཕྱིར། དེར་ཐལ། དེའི་རྒྱུད་ལ་མིག་གི་རྣམ་ཤེས་དང་མིག་གི་འདུས་ཏེ་
རེག་པའི་རྐྱེན་གྱིས་ཚོར་བ་ཡོད་པའི་ཕྱིར། ཁ་ཅིག དགག་གཞི་ཡིད་ཤེས་ཕྲ་མོའི་
སྟེང་དུ་དགག་བྱ་ཚོར་འདུ་རགས་པ་འཁོར་བཅས་བཀག་པས་ཁྱད་པར་དུ་བྱས་པའི་
འཕགས་རྒྱུད་ཀྱི་སྙོམས་འཇུག འགོག་སྙོམས་ཀྱི་མཚན་ཉིད་ཟེར་ན། ཕྱིར་མི་འོང་
གི་རྒྱུད་ཀྱི་འདུ་ཤེས་མེད་པའི་སྙོམས་འཇུག་ཆོས་ཅན། མཚོན་བྱ་དེར་ཐལ། མཚན་
ཉིད་དེའི་ཕྱིར། འདོད་ན། ཤེས་པ་མ་ཡིན་པར་ཐལ། འདོད་པའི་ཕྱིར། འདོད་མི་
ནུས་སོ ། ཁ་ཅིག འགོག་སྙོམས་ཤེས་པ་ཡིན་ཟེར་ན། དེ་མ་ཡིན་པར་ཐལ།
འགོག་སྙོམས་ཀྱི་དམིགས་རྣམ་མེད་པའི་ཕྱིར། དེར་ཐལ། བསྡུ་བ་ལས། འགོག་
པའི་སྙོམས་པར་འཇུག་པ་ནི་ཟག་པ་མེད་པར་བརྗོད་པར་བྱ་སྟེ། ཉོན་མོངས་པ་དང་
བྲལ་བའི་ཕྱིར་དང་། མཚུངས་པར་ལྡན་པ་མ་ཡིན་པ་དང་། དམིགས་པ་མེད་པའི་
ཕྱིར་དང༌། ཞེས་གསུངས་པའི་ཕྱིར།། ༈ གཉིས་པ་རང་ལུགས་ལ། འགོག་
སྙོམས་ཀྱི་ལུས་རྟེན་གྱི་ཁྱད་པར་ཡོད་དེ། ཕྱིར་མི་འོང་། རང་རྒྱལ་འཕགས་པ།
སངས་རྒྱས་འཕགས་པ་རྣམས་ཀྱི་རྟེན་ལ་འགོག་སྙོམས་ལ་སྙོམས་པར་འཇུག་པ་ཡོད་
པའི་ཕྱིར། འགོག་སྙོམས་ཤེས་པ་མིན་ནའང་སེམས་རྟེན་ཡོད་དེ། རང་གི་སེམས་
རྟེན་སྲིད་རྩེའི་དངོས་གཞི་ལ་བརྟེན་ནས་སྐྱེ་བ་ཡིན་པའི་ཕྱིར། རང་གི་སེམས་རྟེན་
སྲིད་རྩེའི་དངོས་གཞི་ལ་བརྟེན་ནས་དགག་གཞི་ཡིད་ཤེས་ཕྲ་མོའི་སྟེང་དུ་དགག་བྱ་ཚོར་
འདུ་རགས་པ་འཁོར་བཅས་བཀག་པས་ཁྱད་པར་དུ་བྱས་པས་རབ་ཏུ་ཕྱེ་བའི་རིགས་སུ་
གནས་པའི་འཕགས་རྒྱུད་ཀྱི་ལྡན་མིན་འདུ་བྱེད་གང་ཞིག་མཐར་གནས་སྙོམས་
འཇུག་དགུའི་ནང་ཚན་དེ། མཐར་གནས་སྙོམས་འཇུག་དགུའི་ནང་ཚན་གྱི་འགོག་

༢s༣
འགོག་སྙོམས།
སྙོམས་ཀྱི་མཚན་ཉིད་དམ་ངོ་བོ་ཡིན།། ་༈ གསུམ་པ་བརྩོད་པ་སྤོང་བ་ལ། ཁ་
ཅིག འགོག་སྙོམས་ལ་མཉམ་པར་བཞག་པའི་སློབ་པའི་རྒྱུད་ལ། ཚོར་འདུ་མེད་
པར་ཐལ། དེའི་རྒྱུད་ལ་ཚོར་འདུ་བཀག་པའི་ཕྱིར། དེར་ཐལ། དེའི་རྒྱུད་ལ་ཚོར་
འདུ་རགས་པ་བཀག་པའི་ཕྱིར་ན། མ་ཁྱབ། འདོད་མི་ནུས་ཏེ། དེའི་རྒྱུད་ལ་ཚོར་
འདུ་ཕྲ་མོ་ཡོད་པའི་ཕྱིར། ཁ་ཅིག དེའི་རྒྱུད་ལ་ཡིད་ཤེས་མེད་པར་ཐལ། དེའི་
རྒྱུད་ལ་ཡིད་ཤེས་རགས་པ་མེད་པའི་ཕྱིར་ན། མ་ཁྱབ། འདོད་མི་ནུས་ཏེ། དེའི་
རྒྱུད་ལ་སེམས་ཡོད་པའི་ཕྱིར། དེར་ཐལ། དེ་གང་ཟག་ཡིན་པའི་ཕྱིར། ཁ་ཅིག།
དེའི་རྒྱུད་ལ་སེམས་མེད་པར་ཐལ། འདུ་ཤེས་མེད་པའི་སྙོམས་འཇུག་ལ་གནས་པའི་
སློབ་པའི་རྒྱུད་ལ་སེམས་མེད་པའི་ཕྱིར། དེར་ཐལ། དེའི་རྒྱུད་ལ་འདུ་ཤེས་མེད་པའི་
ཕྱིར ༑ དེར་ཐལ། དེ་འདུ་ཤེས་མེད་པའི་སྙོམས་འཇུག་ལ་གནས་པའི་གང་ཟག་ཡིན་
པའི་ཕྱིར་ན། མ་ཁྱབ་སྟེ། དེའི་རྒྱུད་ལ་འདུ་ཤེས་མེད་པའི་སྙོམས་འཇུག་གི་ངོ་བོར་
གྱུར་པའི་སེམས་ཡོད་པའི་ཕྱིར། དེ་ལྟར་ཡིན་ཀྱང་། འདུ་ཤེས་མེད་ཅེས་བརྗོད་པ་
ལ་སྐྱོན་མེད་དེ། འདུ་ཤེས་རགས་པ་མེད་པ་དང་། འདུ་ཤེས་མེད་པ་ཅུང་ཟད་འདྲ་
བས་ན་དེ་ལྟར་དུ་བརྗོད་པའི་ཕྱིར། ཁ་ཅིག །འགོག་སྙོམས་ཤེས་པ་ཡིན་པར་ཐལ།
འགོག་པའི་རྣམ་ཐར་ཤེས་པ་ཡིན་པའི་ཕྱིར། ཟེར་ན། མ་ཁྱབ། རྟགས་དེར་ཐལ།
རྣམ་ཐར་བརྒྱད་པོ་ཤེས་པ་ཡིན་པའི་ཕྱིར། འདོད་མི་ནུས་སོ། ། ཁ་ཅིག དེ་ཤེས་པ་
ཡིན་པར་ཐལ། དེ་ལ་སྙོམས་པར་འཇུག་པའི་འཇུག་སེམས་ཤེས་པ་ཡིན་པའི་ཕྱིར་ན།
མ་ཁྱབ། ཁ་ཅིག འགོག་སྙོམས་ཆོས་ཅན། ཤེས་པ་ཡིན་པར་ཐལ། སྙོམས་
འཇུག་ཡིན་པའི་ཕྱིར། དེར་ཐལ། མཐར་གནས་སྙོམས་འཇུག་ཡིན་པའི་ཕྱིར།
དེར་ཐལ། མཐར་གནས་སྙོམས་འཇུག་གི་ནང་ཚན་ཡིན་པའི་ཕྱིར། དེར་ཐལ།

༢se
 སྤྱི་མཐའ་ཟུང་འབྲེལ་སྐབས་བཞི་པ།
དེ་དགུའི་ནང་ཚན་ཡིན་པའི་ཕྱིར་ན། མ་ཁྱབ། འདོད་མི་ནུས་སོ། །ཟེར་ན།
ཡུམ་བར་མ་ཆོས་ཅན། ཤེར་ཕྱིན་ཡིན་པར་ཐལ། ཤེར་ཕྱིན་གྱི་ནང་ཚན་ཡིན་པའི་
ཕྱིར༑ དེར་ཐལ། ཤེར་ཕྱིན་གསུམ་པོ་གང་རུང་གི་ནང་ཚན་ཡིན་པའི་ཕྱིར།
འཁོར་གསུམ། ཁ་ཅིག འགོག་སྙོམས་ལྡན་མིན་འདུ་བྱེད་མ་ཡིན་པར་ཐལ། དེ་
འདུས་མ་བྱས་ཡིན་པའི་ཕྱིར། དེར་ཐལ། འགོག་པ་འདུས་མ་བྱས་ཡིན་པའི་ཕྱིར།
ཟེར་ན། མ་ཁྱབ། མ་གྲུབ་ན། དེར་ཐལ། འགོག་པ་ཞི་བ་གྱ་ནོམ་པ་ངེས་འབྱུང་
གི་རྣམ་པ་བཞི་འདུས་མ་བྱས་ཡིན་པའི་ཕྱིར།།
སྤོང་ལམ།
༈ སྤོང་ལམ་ནི། སྤོང་བའི་ལམ་ལ་བར་ཆད་མེད་པའི་ལམ་གྱི་རྣམ་པ་བདེན་པ་
བཞིས་བསྡུས་པ་ཉོན་མོངས་པ་དང་མི་ལྡན་པའི་མཚན་ཉིད་བཞིའོ། །ཞེས་གསུངས།
དོན་ནི། སྤོང་བའི་ལམ་ལ་ཆོས་བཟོད་བར་ཆད་མེད་ལམ་གྱིས་བསྡུས་པའི་ཡེ་ཤེས
བདེན་བཞི་ལ་དམིགས་ནས་བདག་མེད་དུ་མངོན་སུམ་དུ་རྟོགས་པའི་སྒོ་ནས་བཞི་ཡོད་
ཅེས་པའི་དོན་ནོ།།
སངས་རྒྱས་ཀྱི་ལམ།
༈ དྲུག་པ་སངས་རྒྱས་སུ་བྱེད་པའི་ལམ་ནི། སངས་རྒྱས་ཉིད་ཀྱི་ལམ་ལ་སྦྱིན་པ་ལ་
སོགས༑ ཞེས་པ་ནས། བཅུ་སྟེ། ཞེས་པའི་བར་གསུང་། དོན་ནི། བྱང་སེམས་
ཀྱི་སངས་རྒྱས་སུ་བྱེད་པའི་ལམ་ལ་སྦྱིན་སོགས་ཕར་ཕྱིན་བཅུ་ཡོད་ཅེས་པ་ཡིན་ཏེ།

2SY
སྤོང་ལམ། །
དེ་དག་གི་མཐའ་དཔྱོད་ནི་གཞུང་གི་ཁོངས་ནས་ཤེས་པར་བྱའོ། །མདོར་ན། བྱང་
སེམས་དང་ཐུན་མོང་བའི་རྣམ་མཁྱེན་གྱི་རྣམ་པ་སོ་བཞི་ཡོད་དེ། དེར་གྱུར་པའི་གཉེན་
པོའི་ལམ་རྣམ་ཐར་སྒོ་གསུམ། སྤྲུལ་པའི་ལམ་གཟུགས་ཅན་གྱི་རྣམ་ཐར་སྒོ་གསུམ།
མཐོང་ཆོས་བདེར་གནས་ཀྱི་ལམ་གཟུགས་མེད་ཀྱི་རྣམ་ཐར་བཞི་དང་། འགོག་པའི་
རྣམ་ཐར་གཅིག འདས་ལམ་བསམ་གཏན་བཞི། གཟུགས་མེད་བཞི། འགོག་པའི་
སྙོམས་འཇུག་གཅིག སྤོང་ལམ་བར་ཆད་མེད་ལམ་གྱི་མིང་ཅན་བཞི། སངས་རྒྱས་
ཉིད་ཀྱི་ལམ་སྦྱིན་སོགས་བཅུ་སྟེ་སོ་བཞི་ཡོད་པའི་ཕྱིར།། ་
ཐུན་མོང་མིན་པའི་རྣམ་མཁྱེན་གྱི་རྣམ་པ།
༈ གསུམ་པ་སངས་རྒྱས་ཁོ་ནའི་ལམ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་
པ་ཤིན་ཏུ་ཕུལ་དུ་བྱུང་བའི་ཕྱིར། ཐུན་མོང་མ་ཡིན་པའི་ལམ་གཅིག་པུ་ཁོ་ན་ཡིན་ཏེ།
ཞེས་པ་ནས། རྣམ་པ་ནི་སུམ་ཅུ་རྩ་དགུའོ། །ཞེས་པའི་བར་གསུང་། འདི་ལ་
གཉིས༑ རྣམ་པ་ཐུན་མོང་དུ་བཤད་པ་དང༌། དུས་གསུམ་བྱེ་བྲག་ཏུ་བཤད་པའོ།།
དང་པོ་ལ་གསུམ་ལས། དང་པོ་ལ། ཁ་ཅིག སངས་རྒྱས་འཕགས་པའི་སྟོབས་
ཡིན་ན། སྟོབས་བཅུ་པོ་གང་རུང་ཡིན་པས་ཁྱབ་ཟེར་ན། སངས་རྒྱས་འཕགས་པའི་
སྐུའི་སྟོབས་ཆོས་ཅན། །དེར་ཐལ། དེའི་ཕྱིར། འདོད་མི་ནུས་སོ། །གཞན་ཡང་།
སངས་རྒྱས་འཕགས་པའི་རྒྱུད་ཀྱི་དད་སོགས་སྟོབས་ལྔ་པོ་ཆོས་ཅན། དེར་ཐལ།
དེའི་ཕྱིར། འདོད་ན། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་ཡིན་པར་ཐལ།
འདོད་པའི་ཕྱིར། འདོད་མི་ནུས་ཏེ། ཐུན་མོང་བའི་རྣམ་མཁྱེན་གྱི་རྣམ་པ་ཡིན་པའི་
ཕྱིར༑ ཁ་ཅིག རང་གི་ངོས་སྐལ་གྱི་མི་མཐུན་ཕྱོགས་འཇོམས་པར་བྱེད་པ་ལ་ལྷའི་

༢ss
 སྤྱི་མཐའ་ཟུང་འབྲེལ་སྐབས་བཞི་པ།
དབང་པོའི་རྡོ་རྗེ་རིན་པོ་ཆེ་དང་ཆོས་མཚུངས་པའི་རྣམ་མཁྱེན་གྱི་རྣམ་པ། འདིར་
བསྟན་སྟོབས་ཀྱི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་སྟོབས་བཅུ་པོ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རང་གི་ངོས་
སྐལ་གྱི་མི་མཐུན་ཕྱོགས་ཡོད་པར་ཐལ། འདོད་པའི་ཕྱིར། འདོད་ན། དེ་ཆོས་ཅན།།
ཁྱོད་ཀྱི་ངོས་སྐལ་གྱི་མི་མཐུན་ཕྱོགས་མེད་པར་ཐལ། ཁྱོད་མི་མཐུན་ཕྱོགས་མཐའ་
དག་སྤངས་པའི་ཡེ་ཤེས་ཡིན་པའི་ཕྱིར། ཁ་ཅིག སངས་རྒྱས་འཕགས་པའི་རྒྱུད་ཀྱི་
སྟོབས་བཅུ་པོ་འགལ་ལོ་ཟེར་ན། དེ་མི་འགལ་བར་ཐལ། དེ་ཐམས་ཅད་ཡིན་ཁྱབ་
མཉམ་ཡིན་པའི་ཕྱིར། ཁ་ཅིག འཁོར་གྱི་དབུས་སུ་དམ་བཅས་པའི་མི་འཇིགས་
པའི་རྣམ་མཁྱེན་གྱི་རྣམ་པ་ཡིན་ན། ཐུན་མོང་མ་ཡིན་པའི་མི་འཇིགས་པའི་རྣམ་
མཁྱེན་གྱི་རྣམ་པ་ཡིན་པས་ཁྱབ་ཟེར་ན། སངས་རྒྱས་འཕགས་པའི་རྒྱུད་ཀྱི་དྲན་པ་
ཉེར་གཞག་བཞི་པོ་ཆོས་ཅན། དེར་ཐལ། དེའི་ཕྱིར། དེར་ཐལ། རྣམ་མཁྱེན་
ཡིན་པའི་ཕྱིར། འདོད་མི་ནུས་ཏེ། ཐུན་མོང་བའི་རྣམ་མཁྱེན་གྱི་རྣམ་པ་ཡིན་པའི་
ཕྱིར༑ ཁ་ཅིག་ སྤངས་རྟོགས་ཕུན་སུམ་ཚོགས་པ་དམ་བཅས་པའི་མི་འཇིགས་པའི་
རྣམ་མཁྱེན་གྱི་རྣམ་པ་ཡིན་ན། ང་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་
རྫོགས་པར་སངས་རྒྱས་སོ་ཞེས་དམ་བཅས་པའི་རྣམ་མཁྱེན་ཡིན་པས་ཁྱབ་ཟེར་ན།
སངས་རྒྱས་འཕགས་པའི་རྒྱུད་ཀྱི་མི་འཇིགས་པ་བཞི་ཆོས་ཅན། དེར་ཐལ། དེའི་
ཕྱིར༑ དེར་ཐལ། རྣམ་མཁྱེན་ཡིན་པའི་ཕྱིར། འདོད་ན། སངས་རྒྱས་འཕགས་
པས་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་སོ་ཞེས་
དམ་བཅས་པར་ཐལ། འདོད་པའི་ཕྱིར། འདོད་ན། ཆོས་ཐམས་ཅད་སངས་རྒྱས་
པར་ཐལ་ལོ། ། ཁ་ཅིག འཕགས་པ་འོག་མ་པ་དང་ཡེ་ཤེས་མ་འདྲེས་པའི་རྣམ་

༢s
ཐུན་མོང་མིན་པའི་རྣམ་མཁྱེན་གྱི་རྣམ་པ།
མཁྱེན་ཡིན་ན། འདིར་བསྟན་སངས་རྒྱས་ཀྱི་ཆོས་མ་འདྲེས་པ་ཡིན་པས་ཁྱབ་ཟེར་ན།
སངས་རྒྱས་འཕགས་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་རྣམ་མཁྱེན་ཆོས་
ཅན༑ དེར་ཐལ། དེའི་ཕྱིར། དེར་ཐལ། སློབ་པ་དང་ཡེ་ཤེས་མ་འདྲེས་པའི་རྣམ་
མཁྱེན་ཡིན་པའི་ཕྱིར། དེར་ཐལ། རྣམ་མཁྱེན་ཡིན་པའི་ཕྱིར། འདོད་མི་ནུས་ཏེ།
ཐེག་དམན་གྱི་རྟོགས་རིགས་སུ་གནས་པའི་ཕྱིར། ཁ་ཅིག རྟོག་པ་དང་མ་འདྲེས་
པའི་ཡེ་ཤེས་མཐར་ཐུག་ཡིན་ན། འདིར་བསྟན་རྟོག་པ་མ་འདྲེས་པ་ཡིན་པས་ཁྱབ་
ཟེར་ན། དེ་མི་འཐད་པར་ཐལ། རྣམ་མཁྱེན་ཡིན་ན། རྟོག་པ་དང་མ་འདྲེས་པ་ཡིན་
དགོས་པའི་ཕྱིར། ཁ་ཅིག ཡེ་ཤེས་མ་འདྲེས་པ་དྲུག་པོ་གང་རུང་ཡིན་ན། ཡེ་
ཤེས་དང་མ་འདྲེས་པ་ཡིན་པས་ཁྱབ་ཟེར་ན། དེ་མི་འཐད་པར་ཐལ། དེ་དྲུག་པོ་གང་
རུང་ཡིན་ན། ཡེ་ཤེས་ཡིན་དགོས་པའི་ཕྱིར། དེར་ཐལ། དེ་ཡིན་ན་རྣམ་མཁྱེན་
ཡིན་དགོས་པའི་ཕྱིར། ཁ་ཅིག སོ་སོ་ཡང་དག་པའི་རིག་པ་བཞི་པོ་དེ་རྣམ་མཁྱེན་
གྱི་རྣམ་པ་ཡིན་ཟེར་ན། དེ་མི་འཐད་པར་ཐལ། བྱང་ཆུབ་སེམས་དཔའི་རྒྱུད་ལ་སོ་
སོ་ཡང་དག་རིག་པ་བཞི་ཡོད་པའི་ཕྱིར། དེར་ཐལ། བྱང་སེམས་ས་དགུ་པ་བའི་
རྒྱུད་ལ་དེ་ཡོད་པའི་ཕྱིར། དེར་ཐལ། མདོ་སྡེ་རྒྱན་ལས། བྱང་ཆུབ་སེམས་དཔའ་
ཡང་དག་རིག བཞི་པོ་མཚུངས་པ་མེད་པ་ཡིན། །ཞེས་དང༌། སོ་སོ་ཡང་དག་
རིག་བློ་བཟང་། ། ས་དེ་ལེགས་པའི་བློ་གྲོས་ཡིན། །ཞེས་གསུངས་པའི་ཕྱིར། ཁ་
ཅིག འཆད་བྱ་འཆད་བྱེད་ཀྱི་དོན་ལ་ཐོགས་པ་མེད་པར་མཐུན་པའི་ཡེ་ཤེས་མཐར་
ཐུག་ཡིན་ན་འདིར་བསྟན་སོ་སོ་ཡང་དག་པའི་རིག་པ་ཡིན་པས་ཁྱབ་ཟེར་ན། སངས་
རྒྱས་འཕགས་པའི་རྒྱུད་ཀྱི་བྱང་ཕྱོགས་སོ་བདུན་པོ་ཆོས་ཅན། དེར་ཐལ། དེའི་ཕྱིར།
དེར་ཐལ། རྣམ་མཁྱེན་ཡིན་པའི་ཕྱིར། འདོད་མི་ནུས་ཏེ། ཐུན་མོང་བའི་རྣམ་

༢st
 སྤྱི་མཐའ་ཟུང་འབྲེལ་སྐབས་བཞི་པ།
མཁྱེན་གྱི་རྣམ་པ་ཡིན་པའི་ཕྱིར། ཁ་ཅིག དེ་བཞིན་ཉིད་ལ་སླར་མི་ལྡང་བའི་
ཚུལ་གྱིས་མཉམ་པར་བཞག་པའི་ཡེ་ཤེས་མཐར་ཐུག་ཡིན་ན། འདིར་བསྟན་དེ་བཞིན་
ཉིད་ཀྱི་རྣམ་མཁྱེན་གྱི་རྣམ་པ་ཡིན་པས་ཁྱབ། ཆོས་འཁོར་རྫོགས་པར་སྐོར་བའི་
བདག་རྐྱེན་བྱེད་པའི་ཡེ་ཤེས་མཐར་ཐུག་ཡིན་ན། རང་བྱུང་གི་རྣམ་མཁྱེན་གྱི་རྣམ་པ་
ཡིན་པས་ཁྱབ། ཇི་སྙེད་པའི་ཆོས་ཐམས་ཅད་ཆགས་ཐོགས་མེད་པར་མངོན་སུམ་དུ་
རྟོགས་པའི་ཡེ་ཤེས་མཐར་ཐུག་ཡིན་ན། སངས་རྒྱས་ཉིད་ཀྱི་རྣམ་མཁྱེན་གྱི་རྣམ་པ་
ཡིན་པས་ཁྱབ་ཟེར་ན། སངས་རྒྱས་འཕགས་པའི་རྒྱུད་ཀྱི་རྣམ་ཐར་སྒོ་གསུམ་པོ་ཆོས་
ཅན༑ འདིར་བསྟན་དེ་བཞིན་ཉིད་ཀྱི་རྣམ་མཁྱེན་གྱི་རྣམ་པ་ཡིན་པར་ཐལ། དེ་བཞིན་
ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་ཡེ་ཤེས་མཐར་ཐུག་ཡིན་
པའི་ཕྱིར། དེར་ཐལ། རྣམ་མཁྱེན་ཡིན་པའི་ཕྱིར། འདོད་མི་ནུས་ཏེ། བྱང་
སེམས་དང་ཐུན་མོང་བའི་རྣམ་མཁྱེན་གྱི་རྣམ་པ་ཡིན་པའི་ཕྱིར། ཕྱི་མ་གཉིས་ལ་ཡང་
དེ་བཞིན་དུ་འཕེན།། ་༈ གཉིས་པ་རང་ལུགས་ལ། ༈ གདུལ་བྱའི་མི་མཐུན་
ཕྱོགས་འཇོམས་པ་ལ་ལྷའི་དབང་པོའི་རྡོ་རྗེ་རིན་པོ་ཆེ་དང་ཆོས་མཚུངས་པའི་ཐུན་མོང་
མ་ཡིན་པའི་རྣམ་མཁྱེན་གྱི་རྣམ་པ། འདིར་བསྟན་སྟོབས་ཀྱི་མཚན་ཉིད། དེ་ལ་བཅུ་
ཡོད་དེ། གནས་དང་གནས་མ་ཡིན་པ་མཁྱེན་པའི་སྟོབས་དང་། དེ་བཞིན་དུ།
ལས་ཀྱི་རྣམ་སྨིན་དང་། མོས་པ་སྣ་ཚོགས་དང༌། ཁམས་སྣ་ཚོགས་དང༌། དབང་
པོའི་རིམ་པ་དང་། ཐམས་ཅད་དུ་འགྲོ་བའི་ལམ་དང༌། ཀུན་ནས་ཉོན་མོངས་དང་
རྣམ་པར་བྱང་བ་དང་། སྔོན་གྱི་གནས་དང་། འཆི་འཕོ་སྐྱེ་བ་དང༌། ཟག་པ་ཟད་པ་
མཁྱེན་པའི་སྟོབས་ཀྱི་བར་བཅུ་ཡོད་པའི་ཕྱིར། དེ་ལྟར་ཡང་། འགྲེལ་པ་ལས།
དེ་ལ་ནི་གནས་དང་གནས་མ་ཡིན་པ་དང༌། ཞེས་པ་དང་། ཟག་པ་ཟད་པ་མཁྱེན་

༢se
ཐུན་མོང་མིན་པའི་རྣམ་མཁྱེན་གྱི་རྣམ་པ།
པའི་སྟོབས་ཀྱི་བར་བཅུ་སྟེ། ཞེས་གསུངས་པའི་ཕྱིར། སྤངས་རྟོགས་ཕུན་སུམ་
ཚོགས་པ་ལ་དམ་བཅས་པར་ཆོས་མཐུན་གྱི་རྒོལ་བ་མེད་པའི་སྒོ་ནས་མི་འཇིགས་པའི་
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ། འདིར་བསྟན་མི་འཇིགས་པའི་མཚན་
ཉིད༑ དེ་ལ་བཞི་ཡོད་དེ། འཁོར་གྱི་དབུས་སུ་ང་ནི་སངས་རྒྱས་སོ་ཞེས་རང་དོན་
རྟོགས་པ་ཕུན་སུམ་ཚོགས་མངའ་བར་དམ་བཅས་པ་དང་། སྤང་བྱ་མཐའ་དག་སྤངས་
སོ་ཞེས་རང་དོན་སྤངས་པ་ཕུན་ཚོགས་མངའ་བར་དམ་བཅས་པའི་རྣམ་མཁྱེན་གྱི་རྣམ་
པ་གཉིས་དང་། འདོད་ཆགས་ལ་སོགས་པས་ཐར་པ་ལ་བར་ཆད་བྱེད་དོ། །ཞེས་པ་
དང་༑ དེ་དག་གི་གཉེན་པོ་བསྒོམས་པས་ངེས་པར་འབྱུང་ངོ་ཞེས་རིམ་པ་བཞིན་དུ་
གཞན་དོན་དུ་བར་ཆད་ཀྱི་ཆོས་དང་ངེས་འབྱུང་གི་ཆོས་དམ་བཅས་པ་ལ་མི་འཇིགས་
པའི་རྣམ་མཁྱེན་གྱི་རྣམ་པ་གཉིས་ཡོད་པའི་ཕྱིར། དེ་ལྟར་ཡང་། འགྲེལ་པར།
ང་ནི་སངས་རྒྱས་སོ་ཞེས་བདག་ཉིད་ཞལ་གྱིས་འཆེས་པ་དང་། ཞེས་པ་ནས། རྒོལ་
པ་པོ་མེད་པས་མི་འཇིགས་པའི་རྣམ་པ་བཞི་དང་། ཞེས་གསུངས་པའི་ཕྱིར།།
༈ འཆད་བྱ་འཆད་བྱེད་ཀྱི་དོན་ལ་མཁྱེན་པ་ཆགས་ཐོགས་མི་མངའ་བར་འཇུག་པའི་
ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ། འདིར་བསྟན་སོ་སོ་ཡང་དག་རིག་པའི་
མཚན་ཉིད། དེ་ལ་དེར་གྱུར་པའི་བཞི་ཡོད་དེ། ཆོས་ཐམས་ཅད་ཀྱི་མིང་གི་རྣམ་
གྲངས་མཁྱེན་པའི་ཆོས་སོ་སོ་ཡང་དག་རིག་པ་དང་། ཆོས་ཐམས་ཅད་ཀྱི་རང་སྤྱིའི་
མཚན་ཉིད་མཁྱེན་པའི་དོན་སོ་སོ་ཡང་དག་རིག་པ་དང་། སྐད་རིགས་མཐའ་དག་
མཁྱེན་པའི་ངེས་ཚིག་སོ་སོ་ཡང་དག་རིག་པ་དང༌། ཆོས་རྣམས་ཀྱི་དབྱེ་བ་མ་ལུས་པ་
ཐུགས་སུ་ཆུད་པའི་སྤོབས་པ་སོ་སོ་ཡང་དག་རིག་པ་དང་བཞི་ཡོད་པའི་ཕྱིར། དེ་ལྟར་
ཡང་༑ འགྲེས་པ་ལས། རྣམ་གྲངས་དང༌། ཆོས་ཀྱི་མཚན་ཉིད་དང༌། ཡུལ་གྱི་

༢༧/༠
 སྤྱི་མཐའ་ཟུང་འབྲེལ་སྐབས་བཞི་པ།
སྐད་དང༌། ཆོས་རབ་ཏུ་དབྱེ་བའི་ཡུལ་ལ། ཞེས་པ་ནས། སོ་སོ་ཡང་དག་པར་
རིག་པའི་རྣམ་པ་བཞི་དང་། ཞེས་གསུངས་པའི་ཕྱིར།། ༈ འཕགས་པ་འོག་མ་པ་
དང་རྟོགས་རིགས་མ་འདྲེས་པའི་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་འདིར་
བསྟན་སངས་རྒྱས་ཀྱི་ཆོས་མ་འདྲེས་པའི་མཚན་ཉིད། དེ་ལ་བཅོ་བརྒྱད་ཡོད་དེ།
རྟོགས་པ་མ་འདྲེས་པ་དྲུག འཕྲིན་ལས་མ་འདྲེས་པ་
སྤྱོད་པ་མ་འདྲེས་པ་དྲུག 
གསུམ༑ ཡེ་ཤེས་མ་འདྲེས་པ་གསུམ་ཡོད་པའི་ཕྱིར། དང་པོ་ཡོད་དེ། འཁྲུལ་བ་
མི་མངའ་བའི་ཡེ་ཤེས་དང༌། དེ་བཞིན་དུ། ཅ་ཅོ་མི་མངའ་བ་དང༌། དྲན་པ་ཉམས་
པ་མི་མངའ་བ་དང༌། ཐུགས་མཉམ་པར་མ་བཞག་པ་མི་མངའ་བ་དང་། འཁོར་
། དུས་ལ་བབ་
འདས་རང་བཞིན་གྱིས་གྲུབ་པར་ཐ་དད་པའི་འདུ་ཤེས་མི་མངའ་བ་དང་
མ་བབ་མ་བརྟགས་པའི་བཏང་སྙོམས་མི་མངའ་བའི་ཡེ་ཤེས་མཐར་ཐུག་དང་དྲུག་ཡོད་
པའི་ཕྱིར། གཉིས་པ་རྟོགས་པ་མ་འདྲེས་པ་དྲུག་ཡོད་དེ། སེམས་ཅན་གྱི་དོན་བྱའོ་
སྙམ་པའི་འདུན་པ་དང་། དེ་འདུལ་བའི་བརྩོན་འགྲུས་དང༌། དེ་འདུལ་བའི་ཐབས་
དེ་བཞིན་ཉིད་ལ་མཉམ་པར་འཇོག་པའི་ཏིང་ངེ་འཛིན་
མི་བརྗེད་པའི་དྲན་པ་དང༌། 
ཆོས་ཐམས་ཅད་རྣམ་པར་འབྱེད་པའི་ཤེས་རབ་དང༌། སྒྲིབ་པ་སྤངས་པའི་
དང་༑ 
རྣམ་པར་གྲོལ་བ་ལས་ཉམས་པ་མི་མངའ་བའི་ཡེ་ཤེས་མཐར་ཐུག་དང་དྲུག་ཡོད་པའི་
གསུམ་པ་འཕྲིན་ལས་མ་འདྲེས་པ་གསུམ་ཡོད་དེ། ཉན་རང་ལས་ཁྱད་པར་
ཕྱིར༑ 
དུ་འཕགས་པའི་སྐུའི་འཕྲིན་ལས་དང་གསུང་གི་འཕྲིན་ལས་དང༌། ཐུགས་ཀྱི་འཕྲིན་
ལས་གསུམ་སྟེ་དེ་ཡང་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བའི་ཕྱིར།
བཞི་པ་ཡེ་ཤེས་མ་འདྲེས་པ་གསུམ་ཡོད་དེ། ཉན་རང་དང་ཡེ་ཤེས་མ་འདྲེས་པའི་
འདས་མ་འོངས་ད་ལྟའི་དུས་གསུམ་ཆགས་ཐོགས་མེད་པར་མཁྱེན་པའི་ཡེ་ཤེས་མཐར་

༢༧༡
ཐུན་མོང་མིན་པའི་རྣམ་མཁྱེན་གྱི་རྣམ་པ།
ཐུག་གསུམ་ཡོད་པའི་ཕྱིར། དེ་དག་རིམ་པ་བཞིན་དུ་འཆད་པ་ལ། འགྲེལ་བ་ལས།
འཁྲུལ་པ་དང༌། ཅ་ཅོ་དང་། ཞེས་པ་ནས། རྣམ་པ་དྲུག་དང་། ཞེས་པའི་པར་
དང་༑ འདུན་པ་དང༌། བརྩོན་འགྲུས་དང་། ཞེས་པ་ནས། རྣམ་པ་དྲུག་དང༌།
ཞེས་པའི་པར་དང་། སྐུ་དང་གསུམ་དང་ཐུགས་ཀྱི། ཞེས་པ་ནས། རྣམ་པ་གསུམ་
དང་༑ ཞེས་པའི་པར་དང༌། འདས་པ་དང༌། མ་འོངས་པ་དང༌། ཞེས་པ་ནས།
རྣམ་པ་གསུམ་སྟེ་ཞེས་པའི་བར་གསུངས།། དེ་བཞིན་ཉིད་ཀྱི་རྣམ་མཁྱེན་གྱི་རྣམ་པ་
སོགས་གསུམ་གྱི་ཁྱད་པར་ཡོད་དེ། དེ་བཞིན་ཉིད་ལས་སླར་མི་ལྡང་བའི་ཚུལ་གྱིས་
མཉམ་པར་བཞག་པའི་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་དེ་དང་པོ་དང་།
གདུལ་བྱ་རིགས་ཅན་གསུམ་ལ་ཆོས་འཁོར་བསྐོར་བའི་བདག་རྐྱེན་བྱེད་པའི་ཐུན་མོང་
མ་ཡིན་པའི་རྣམ་མཁྱེན་གྱི་རྣམ་པ་དེ་གཉིས་པ་དང་། ཤེས་བྱ་ཇི་སྙེད་པ་ཐམས་ཅད་
ཆགས་ཐོགས་མེད་པར་མངོན་སུམ་དུ་རྟོགས་པའི་ཐུན་མོང་མིན་པའི་རྣམ་མཁྱེན་གྱི་
རྣམ་པ་དེ་གསུམ་པའི་མཚན་གཞི་ཡིན་པའི་ཕྱིར། དེ་ལྟར་ཡང་འགྲེལ་བར། སངས་
རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་དང༌། ཞེས་པ་ནས། རྣམ་པ་གསུམ་
སྟེ་ཞེས་པའི་བར་གསུངས། མདོར་ན། ཤེས་བྱ་ཆོས་ཅན། ཐུན་མོང་མ་ཡིན་པའི་
རྣམ་མཁྱེན་གྱི་རྣམ་པ་སོ་དགུ་ཡོད་དེ། དེར་གྱུར་བའི་སྟོབས་བཅུ། མི་འཇིགས་པ་
བཞི༑ སོ་སོ་ཡང་དག་རིགས་པ་བཞི། མ་འདྲེས་པ་བཅོ་བརྒྱད། དེ་བཞིན་ཉིད་ཀྱི་
རྣམ་མཁྱེན་གྱི་རྣམ་པ་སོགས་གསུམ་དང་བཅས་པ་ཡོད་པའི་ཕྱིར།། ༈ གསུམ་པ་
རྩོད་པ་སྤོང་བ་ལ། སངས་རྒྱས་འཕགས་པའི་རྒྱུད་ཀྱི་རྟོགས་པ་མ་འདྲེས་པ་དྲུག་
སོགས་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་མ་ཡིན་པར་ཐལ། འཁོར་འདས་
རང་བཞིན་གྱིས་གྲུབ་པའི་ཐ་དད་དུ་མི་འཛིན་པའི་སེམས་ཅན་ཡང་ཡོད། སེམས་ཅན་

202
 སྤྱི་མཐའ་ཟུང་འབྲེལ་སྐབས་བཞི་པ།
གྱི་དོན་བྱེད་པའི་འདུན་པ་དང་། བརྩོན་འགྲུས་སོགས་རྒྱུད་ལྡན་གྱི་སེམས་ཅན་ཀྱང་
ཡོད་པའི་ཕྱིར་ན་མ་ཁྱབ་སྟེ། འདིར་སྒྲིབ་པ་སྤངས་པས་ཁྱད་པར་དུ་བྱས་པའི་དབང་
དུ་མཛད་པ་ཡིན་པའི་ཕྱིར། ཁ་ཅིག སངས་རྒྱས་འཕགས་པའི་སྟོབས་བཅུ་པོ་དེས་
གདུལ་བྱའི་མི་མཐུན་ཕྱོགས་འཇོམས་པར་བྱེད་པར་ཐལ། དམ་བཅའ་འཐད་པའི་ཕྱིར།
འདོད་ན། འགྲོ་བ་ཐམས་ཅད་འབད་མེད་དུ་གྲོལ་བར་འགྱུར་བར་ཐལ། འདོད་པའི་
ཕྱིར་ན། མ་ཁྱབ། ཁ་ཅིག སངས་རྒྱས་འཕགས་པ་ལ་རྒོལ་བ་མེད་པར་ཐལ།
དེ་ལ་ཆོས་མཐུན་གྱི་རྒོལ་བ་མེད་པའི་ཕྱིར་ན། མ་ཁྱབ། འདོད་མི་ནུས་ཏེ། དེ་ལ་
རྒོལ་བ་ལྟར་སྣང་ཡོད་པའི་ཕྱིར། ཁ་ཅིག དེས་གདུལ་བྱའི་རྒྱུད་ཀྱི་མི་མཐུན་ཕྱོགས་
འཇོམས་པར་མི་བྱེད་པར་ཐལ། གདུལ་བྱའི་རྒྱུད་ཀྱི་མི་མཐུན་ཕྱོགས་འཇོམས་པར་
བྱེད་པའི་སངས་རྒྱས་འཕགས་པའི་རྒྱུད་ཀྱི་སྟོབས་མེད་པའི་ཕྱིར་ན་ཡང་མ་ཁྱབ།
རྟགས་དེར་ཐལ། གདུལ་བྱའི་རྒྱུད་ཀྱི་མི་མ ཐུན་ཕྱོགས་སྤོང་བའི་སངས་རྒྱས་ཀྱི་
མཁྱེན་པ་མེད་པའི་ཕྱིར། དེར་ཐལ། དེའི་རྒྱུད་ཀྱི་དེ་སྤངས་པའི་སངས་རྒྱས་ཀྱི་
མཁྱེན་པ་མེད་པའི་ཕྱིར། ཁ་ཅིག དེ་བཞིན་ཉིད་ཀྱི་རྣམ་མཁྱེན་གྱི་རྣམ་པ་དེ། དེ་
བཞིན་ཉིད་ཀྱི་རྣམ་པ་ཡིན་པར་ཐལ། ཇི་ལྟ་བ་མཁྱེན་པའི་རྣམ་མཁྱེན་དེ། དེ་བཞིན་
ཉིད་ཀྱི་རྣམ་པ་ཡིན་པའི་ཕྱིར། དེར་ཐལ། རྣམ་བཤད་ལས། སངས་རྒྱས་ཀྱི་རྒྱུད་
ཀྱི་ཇི་ལྟ་བ་མཁྱེན་པའི་ཡེ་ཤེས་དེ་བཞིན་ཉིད་ཀྱི་རྣམ་པ་ཡིན་ཏེ། ཞེས་གསུངས་པའི་
ཕྱིར༑ ཟེར་ན། སྐྱོན་མེད་དེ། དེ་ནི་དེ་བཞིན་ཉིད་ཀྱི་རྣམ་མཁྱེན་གྱི་རྣམ་པ་ལ།།
དེ་བཞིན་ཉིད་ལས་སླར་མི་ལྡང་བའི་ཚུལ་གྱིས་མཉམ་པར་བཞག་པའི་ཡེ་ཤེས་ཞིག་
དགོས་པའི་དོན་ཡིན་པའི་ཕྱིར།།

༢༧༣
དུས་གསུམ། །
དུས་གསུམ།
༈ གཉིས་པ་འདས་པ་དང་མ་འོངས་པ་དང་ད་ལྟར་བྱུང་བ། ཞེས་པའི་སྐབས་སུ་
དུས་གསུམ་བྱེ་བྲག་ཏུ་བཤད་པ་ལ་གསུམ་ལས། དང་པོ་ལ། ཁ་ཅིག སྐབས་
འདིར་འདས་མ་འོངས་མེད་ཟེར་ན། དེ་ཡོད་པར་ཐལ། མྱུ་གུའི་འདས་མ་འོངས་
ཡོད་པའི་ཕྱིར། ཁྱབ་སྟེ། དེ་ཡོད་པས་འདས་མ་འོངས་ཡོད་པའི་གོ་ཆོད་པའི་ཕྱིར།
ཁ་ཅིག དངོས་པོ་ཡིན་ན། རང་གྲུབ་དུས་ཀྱི་སྐད་ཅིག་གཉིས་པའི་དུས་སུ་འཇིག་
པས་ཁྱབ་ཟེར་ན། མྱུ་གུ་ཆོས་ཅན། དེར་ཐལ། དེའི་ཕྱིར། འདོད་ན། དེ་མི་
འཐད་པར་ཐལ། རང་གི་སྐད་ཅིག་གཉིས་པའི་དུས་སུ་ཞིག་ཟིན་པའི་ཕྱིར། ཡང་ན།
མྱུ་གུ་དེ་རང་གི་སྐད་ཅིག་གཉིས་པའི་དུས་སུ་འཇིག་ཀྱང་འཇིག་པ་མ་ཡིན་ཞེས་བྱའོ།།
ཁ་ཅིག མྱུ་གུ་དེ་མྱུ་གུའི་སྐད་ཅིག་གཉིས་པའི་དུས་སུ་མེད། ཟེར་ན། དེ་ཡོད་པར་
ཐལ༑ རྣམ་མཁྱེན་རྣམ་མཁྱེན་སྐད་ཅིག་གཉིས་པའི་དུས་སུ་ཡོད་པའི་ཕྱིར། དེར་
ཐལ༑ རྣམ་མཁྱེན་སྐད་ཅིག་གཉིས་པ་རྣམ་མཁྱེན་གྱི་བྱེ་བྲག་ཡིན་པའི་ཕྱིར། ཁ་
ཅིག མྱུ་གུའི་སྐྱེ་གནས་འཇིག་གསུམ་དུས་མཉམ་གསུང་བ་ལ། ཁ་ཅིག དེ་མི་
མཉམ་པར་ཐལ། མྱུ་གུ་སྐྱེ་བའི་དུས་ཡིན་ན། དེ་གནས་པའི་དུས་ཡིན་པས་མ་ཁྱབ་
པའི་ཕྱིར། ཟེར་ན། རང་རེས་མ་ཁྱབ། མ་གྲུབ་ན་དེར་ཐལ། མྱུ་གུའི་རྒྱུའི་དུས་
སུ་མྱུ་གུ་སྐྱེ་ཡང་མྱུ་གུ་མེད་པའི་ཕྱིར། ཟེར་ན། མྱུ་གུ་སྐྱེ་བ་མ་ཡིན་པར་ཐལ།
མྱུ་གུའི་སྐྱེ་གནས་འཇིག་གསུམ་དུས་མི་མཉམ་པའི་རྒྱུ་མཚན་ཡོད་པའི་ཕྱིར། འདོད་
ན༑ དངོས་པོ་ཡིན་ན། རང་གི་རྒྱུ་ལས་སྐྱེ་བས་མ་ཁྱབ་པར་ཐལ་ལོ།། གཞན་

༢༧༤
 སྤྱི་མཐའ་ཟུང་འབྲེལ་སྐབས་བཞི་པ།
ཡང་༑ སྐྱེ་བ་དེ་སྐྱེ་བ་ཡིན་ནམ། མ་ཡིན། དང་པོ་ལྟར་ན། སྐྱེ་བ་རང་དུས་སུ་སྐྱེ་
བ་ཡིན་པར་ཐལ། སྐྱེ་བ་སྐྱེ་བ་ཡིན་པའི་ཕྱིར། འདོད་ན། དེ་མི་འཐད་པར་ཐལ།
རང་དུས་སུ་སྐྱེས་ཟིན་པའི་ཕྱིར། མ་ཁྱབ་ན། འོ་ན། མྱུ་གུ་ཡང་རང་དུས་སུ་སྐྱེ་བ་
ཡིན་པར་ཐལ། རང་དུས་སུ་སྐྱེ་བ་དང་སྐྱེས་ཟིན་མི་འགལ་བའི་ཕྱིར། རྟགས་ཁས།
འདོད་ན། མྱ་གུའི་སྐྱེ་གནས་འཇིག་གསུམ་དུས་མཉམ་ཞེས་ཁས་བླངས་པ་ལ་འགལ་
བ་མེད་པར་ཐལ། འདོད་པའི་ཕྱིར། འདོད་ན་འགལ། ཕྱི་མ་ལྟར་ན། འཇིག་པ་
འཇིག་པ་མ་ཡིན་པར་ཐལ། 
སྐྱེ་བ་སྐྱེ་བ་མ་ཡིན་པའི་རྒྱུ་མཚན་ཡོད་པའི་ཕྱིར།
འདོད་ན། འདུས་བྱས་ཀྱི་མཚན་ཉིད་མེད་པར་ཐལ་ལོ། །རྣམ་པ་གཅིག་ཏུ་ན། མྱུ་
གུའི་སྐྱེ་གནས་འཇིག་གསུམ་དུས་མཉམ་པར་ཁས་བླངས་པ་ལ
། དེ་རང་དུས་སུ་སྐྱེ་
བར་ཐལ། དམ་བཅའ་འཐད་པའི་ཕྱིར་ན། མ་ཁྱབ་བོ།། ཁ་ཅིག སྐྱེ་མྱོང་ཞིག་པ།
འདས་པའི་མཚན་ཉིད། མ་སྐྱེས་པ། མ་འོངས་པའི་མཚན་ཉིད། སྐྱེས་ལ་མ་
འགགས་པ། ད་ལྟ་བའི་མཚན་ཉིད། ཟེར་ན། དང་པོ་ལ། བུམ་པའི་འདས་པ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན་དེར་ཐལ།
བུམ་པའི་འདས་པ་ཡོད་པའི་ཕྱིར། འདོད་ན། ཞིག་པ་ཡིན་པར་ཐལ། འདོད་པའི་
ཕྱིར༑ འདོད་མི་ནུས་ཏེ། འདུས་བྱས་ཡིན་པའི་ཕྱིར། རེ་ཞིག་བརྟག་གོ། གཉིས་
པ་ལ། རི་བོང་རྭ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་
ཐལ༑ མ་བྱས་ པ་ཡིན་པའི་ཕྱིར། འདོད་ན། ཡོད་པར་ཐལ་ལོ། །ཁ་
ཅིག བསྐལ་པ་དང་པོའི་མི་རྣམས་འདས་པ་དང་། བྱམས་མགོན་གྱིས་ཆོས་འཁོར་
བསྐོར་བའི་མ་འོངས་པའི་དུས་ཀྱི་མི་རྣམས། མ་འོངས་པ་ཡིན་པའི་ཕྱིར། ཟེར་ན།
དང་པོ་ལ། བསྐལ་བ་དང་པོའི་མི་རྣམས་ཆོས་ཅན། འདས་པ་མ་ཡིན་པར་ཐལ།

༢༧
དེ་བས་དེ་དུས་གསུམ།
ད་ལྟ་བ་ཡིན་པའི་ཕྱིར། དེར་ཐལ། རང་དུས་སུ་ད་ལྟ་བ་ཡིན་པའི་ཕྱིར། ཁ་
ཅིག མ་ཁྱབ་ཟེར། ཕྱི་མ་དེ་ཡང་མི་འཐད་པར་ཐལ། དེ་རྣམས་ད་ལྟ་བ་ཡིན་པའི་
ཕྱིར༑ དེར་ཐལ། རང་གི་འདས་མ་འོངས་ལ་ལྟོས་ཏེ་དེ་ལྟ་བ ་ཡིན་པའི་ཕྱིར། །
༈ གཉིས་པ་རང་ལུགས་ལ། དུས་དེར་ཞིག་ཟིན་པ། དུས་དེར་འདས་པའི་མཚན་
ཉིད༑ དུས་དེར་སྐྱེས་པ་ཡང་ཡིན། དུས་དེར་མ་འགགས་པ་ཡང་ཡིན་པའི་གཞི་
མཐུན་པ། དུས་དེར་ད་ལྟ་བའི་མཚན་ཉིད། དུས་དེར་སྐྱེ་དགོས་སུ་དམིགས་པ།
དུས་དེར་མ་འོངས་པའི་མཚན་ཉིད། ཡང་ན། དངོས་པོ་དེའི་སྐྱེ་བའི་རྒྱུ་ཡོད་ཅིང་།
རེ་ཞིག་རྐྱེན་མ་ཚང་བའི་དབང་གིས་དེར་མ་སྐྱེས་པའི་ཆ། དངོས་པོ་དེའི་མ་འོངས་
པའི་མཚན་ཉིད། མཚན་གཞི་ནི། མྱུ་གུ་སྐྱེ་བའི་རྒྱུ་ཡོད་ཀྱང་། རེ་ཞིག་རྐྱེན་མ་
ཚང་བའི་དབང་གིས་དེར་མ་སྐྱེས་པའི་ཆ་ལྟ་བུ། འདི་ནི་མྱུ་གུའི་ས་བོན་མ་འགྱུར་བའི་
གནས་སྐབས་ལ་འཇོག་གོ་དངོས་པོ་དེའི་སྐྱེས་ཟིན་ཞིག་པའི་ཆ། དངོས་པོ་དེའི་
འདས་པའི་མཚན་ཉིད། མཚན་གཞི་ནི། མྱུ་གུ་རང་དུས་སུ་མ་ཞིག་ཀྱང་རང་གྲུབ་
དུས་ཀྱི་སྐད་ཅིག་གཉིས་པའི་དུས་སུ་ཞིག་པའི་ཆ་ལྟ་བུ། འདི་ནི་མྱུ་གུའི་འབྲས་བུའི་
གནས་སྐབས་ཞིག་ལ་འཇོག དེའི་སྐྱེས་ལ་མ་འགགས་པའི་ཆོས། དེའི་ད་ལྟ་བའི་
མཚན་ཉིད། མཚན་གཞི་ནི། མྱུ་གུའི་མི་རྟག་པ་ལྟ་བུ་འམ། མྱུ་གུ་ལྟ་བུའོ། །འདི་
དག་ནི་འཇོག་ཚུལ་སྔ་མ་དང་མི་འདྲ་སྟེ། སྔ་མ་ལྟར་ན། མྱུ་གུའི་རྒྱུ་དེ་མྱུ་གུའི་དུས་
སུ་འདས་པ་ཡིན་པའི་དོན་དུ་སོང་ལ། ཕྱི་མ་ལྟར་ན། མྱུ་གུའི་འབྲས་བུ་དེ་མྱུ་གུའི་
འདས་པ་ཡིན་པའི་དོན་དུ་འགྲོའོ།། ་༈ གསུམ་པ་རྩོད་པ་སྤོང་བ་ལ། ཁ་
ཅིག འདས་པ་དངོས་པོ་ཡིན་པར་ཐལ། འདས་པ་ཡོད་པའི་ཕྱིར། འདོད་ན།
མྱུ་གུའི་འདས་པ་དངོས་པོ་ཡིན་པར་ཐལ། འདོད་པའི་ཕྱིར། འདོད་ན། མྱུ་གུའི་

༢༧s སྤྱི་མཐའ་ཟུང་འབྲེལ་སྐབས་བཞི་པ།
ཞིག་པ་དངོས་པོ་ཡིན་པར་ཐལ། འདོད་པའི་ཕྱིར་ན། མ་ཁྱབ། འདོད་མི་ནུས་ཏེ་
སྐབས་འདིར་དེ་དངོས་པོར་ཁས་ལེན་མི་རིགས་པའི་ཕྱིར། དེར་ཐལ། སྐབས་
འདིར་རང་བཞིན་གྱིས་གྲུབ་པ་ཞལ་གྱིས་བཞེས་པའི་ཕྱིར། ཁྱབ་སྟེ། གསེར་འཕྲེང་
ལས༑ རང་བཞིན་གྱིས་གྲུབ་པའི་ཕྱོགས་ལ་ཞིག་པ་དངོས་པོར་རྣམ་པ་ཐམས་ཅད་དུ་
མི་རུང་ངོ། །ཞེས་གསུངས་པའི་ཕྱིར། ཁ་ཅིག མ་འོངས་པ་དངོས་པོ་ཡིན་པར་
ཐལ༑ མ་འོངས་པ་ཡོད་པའི་ཕྱིར། འདོད་ན། མ་འོངས་པ་ཡིན་ན། དངོས་པོ་
ཡིན་དགོས་པར་ཐལ། འདོད་པའི་ཕྱིར། འདོད་ན། རི་བོང་གི་རྭ་ཆོས་ཅན།
དེར་ཐལ། དེའི་ཕྱིར། དེར་ཐལ། མ་འོངས་པའི་ཕྱིར་ན། མ་ཁྱབ། འོན་ཀྱང་
སྐབས་འདིར་ཁ་ཅིག་འདས་མ་འོངས་གང་རུང་གི་ཡིན་པ་མེད་པར་བཞེད་དོ།།
གཞན་ཡང༌། བུམ་པ་ཆོས་ཅན། རང་དུས་སུ་གནས་པ་ཡིན་པར་ཐལ། རང་དུས་
སུ་ད་ལྟ་བ་ཡིན་པའི་ཕྱིར། འདོད་ན། མི་འཐད་པར་ཐལ། རང་དུས་སུ་འཇིག་ཟིན་
པའི་ཕྱིར། དེར་ཐལ། རང་དུས་འཇིག་པའི་ཕྱིར་ན། མ་ཁྱབ། རྟོགས་དེར་ཐལ།
རང་དུས་སུ་འཇིག་པ་ཡིན་པའི་ཕྱིར། ཟེར་ན། འདིར་མ་ཁྱབ། ཁ་ཅིག དངོས་
པོའི་སྐྱེ་གནས་འཇིག་གསུམ་དུས་མི་མཉམ་པར་ཐལ། དེའི་སྐྱེ་གནས་འཇིག་གསུམ་
དུས་མཉམ་པའི་ཕྱིར་ན། མ་ཁྱབ། ཁ་ཅིག དངོས་པོའི་རྒྱུའི་དུས་སུ་དངོས་པོ་
ཡོད་པར་ཐལ། དངོས་པོའི་རྒྱུའི་དུས་སུ་དངོས་པོ་སྐྱེ་བའི་ཕྱིར། ཁྱབ་སྟེ། སྐྱེ་ན་
ཡོད་དགོས་པའི་ཕྱིར། ཟེར་ན། མ་ཁྱབ། ཁ་ཅིག སྐྱེས་ཟིན་སླར་ཡང་སྐྱེ་བ་
ཡོད་པར་ཐལ། སྐྱེས་ཟིན་པ་ཡོད་པ་གང་ཞིག སྐྱེ་བ་ཡོད་པའི་ཕྱིར་ན། མ་ཁྱབ།
འདོད་མི་ནུས་ཏེ། བདག་སྐྱེ་མེད་པའི་ཕྱིར། ཁ་ཅིག དུས་གསུམ་མེད་པར་ཐལ།
སངས་རྒྱས་འཕགས་པས་དུས་གསུམ་མ་རྟོགས་པའི་ཕྱིར། དེར་ཐལ། དེས་དུས་

༢༧༧
སྦྱོར་བ་ཉི་ཤུ།
གསུམ་ཅིག་ཅར་དུ་ཡང་མ་རྟོགས། རིམ་ཅན་དུ་ཡང་མ་རྟོགས་པའི་ཕྱིར། དང་པོ་
དེར་ཐལ། དུས་གསུམ་ཅིག་ཅར་དུ་མ་གྲུབ་པའི་ཕྱིར། དེར་ཐལ། མྱུ་གུའི་དུས་
གསུམ་ཅིག་ཅར་དུ་མ་གྲུབ་པའི་ཕྱིར། དེར་ཐལ། དེ་གསུམ་རིམ་ཅན་དུ་གྲུབ་པའི་
ཕྱིར༑ ཕྱི་མ་མི་འཐད་པར་ཐལ། སངས་རྒྱས་འཕགས་པས་དང་པོར་འདས་པ་
མཁྱེན་པ་སོགས་ཀྱི་གོ་རིམ་མི་འཐད་པའི་ཕྱིར། ཟེར་ན། དོན་སོ་སོ་བ་དང་།
མཁྱེན་དུས་དང་གྲུབ་དུས་མི་གཅིག་པས་ཞིབ་ཆ་འབྱེད་པར་བྱའོ།། ༡ : ་
སྦྱོར་བ་ཉི་ཤུ།
༈ གཉིས་པ་བདེན་འཛིན་འཇོམས་བྱེད་ཀྱི་སྦྱོར་བ་ཁྱད་པར་ཅན་བཤད་པ་ལ་གཉིས།
རྟེན་གྱི་གང་ཟག་དང༌། སྦྱོར་བ་བཤད་པ་དངོས་སོ། །དང་པོ་ནི། སངས་རྒྱས་
རྣམས་ལ་ལྷག་པར་བྱས། །ཞེས་པ་ནས། སྣོད་དུ་དམ་པ་རྣམས་བཞེད་དོ། ། ཞེས་
པའི་བར་གསུངས་ཏེ་དོན་ནི། འགྲེལ་པ་ལས། འདས་པ་དང་ད་ལྟར་བྱུང་བའི་
སངས་རྒྱས་རྣམས་ལ་སྤྱིར་དགེ་བའི་རྩ་བ་བསྐྲུན་ཅིང་། ཞེས་པ་ནས། སྣོད་ཡིན་
པར་སངས་རྒྱས་ལ་སོགས་པ་བཞེད་དོ། །ཞེས་པའི་བར་གསུངས། འཕྲོས་ནི།
མདོ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་རིགས་ཀྱི་བུ་འམ་རིགས་ཀྱི་བུ་མོ་
གང་དག་གི་རྣ་ལམ་དུ་གྲག་པར་གྱུར་པ་དེ་དག་ཀྱང་སྔོན་གྱི་རྒྱལ་བ་ལ་བྱ་བ་བྱས་པའོ།།
ཞེས་པ་ནས། དེ་དག་ནི་སངས་རྒྱས་མང་པོ་ལ་བསྙེན་བཀུར་བྱས་པའོ། །ཞེས་
སོགས་ལས་འཕྲོས་སོ། །འདིའི་སྐབས་སུ་གཉིས། རྩ་བའི་ཚིག་དོན་དང་། མཐའ་
དཔྱད་པའོ། །དང་པོ་ནི། བྱང་སེམས་ཚོགས་ལམ་པ་ཆོས་ཅན། གཞུང་ལམ་
འབྲས་བུའི་ཤེར་ཕྱིན་འདི་ཉན་བའི་སྣོད་ཡིན་ཏེ། སྔོན་སངས་རྒྱས་རྣམས་ལ་བཀུར་

༢༧–
 སྤྱི་མཐའ་ཟུང་འབྲེལ་སྐབས་བཞི་པ།
སྟི་ལྷག་པར་བྱས་པ་དང་། སངས་རྒྱས་དེ་ལ་བསོད་སྙོམས་འབུལ་བ་སོགས་དགེ་
བའི་རྩ་བ་བསྟན་པ་དང༌། ཐེག་ཆེན་གྱི་དགེ་བའི་བཤེས་གཉེན་གྱི་མགོན་དང་བཅས་པ་
ཡིན་པའི་ཕྱིར། དེ་ཆོས་ཅན། ཡུམ་འདིའི་གཞུང་དོན་བློ་ལ་ལེན་པ་དང་འཛིན་པ་ལ་
སོགས་པའི་སྣོད་དུ་དམ་པ་རྣམས་བཞེད་པ་ཡིན་ཏེ། དེའི་ཆེད་དུ་སངས་རྒྱས་གྲངས་
མེད་པ་བསྟེན་པ་དང་། དོན་ཀུན་འདྲི་བ་དང་། དྲིས་པའི་དོན་སྦྱིན་པ་དང་ཚུལ་
ཁྲིམས་སོགས་ཚུལ་བཞིན་དུ་སྤྱོད་པ་ཉམས་སུ་ལེན་པར་བྱེད་པའི་ཕྱིར།། ༈ གཉིས་
པ་མཐའ་དཔྱད་པ་ལ་དགག་གཞག་གཉིས་ལས། དང་པོ་ལ་ཁ་ཅིག བྱང་སེམས་
ཡིན་ན། སྐབས་འདིའི་དངོས་བསྟན་གྱི་སྦྱོར་བ་སྒོམ་པའི་གང་ཟག་ཡིན་པས་ཁྱབ་
ཟེར་ན། སེམས་ཙམ་པའི་བྱང་སེམས་ཚོགས་ལམ་པ་ཆོས་ཅན། དེར་ཐལ། དེའི་
ཕྱིར༑ འདོད་ན། དངོས་པོ་བདེན་མེད་སྟོན་པའི་སྣོད་རུང་གི་གདུལ་བྱ་ཡིན་པར་
ཐལ༑ འདོད་པའི་ཕྱིར། འདོད་མི་ནུས་ཏེ། སེམས་ཙམ་པ་ཡིན་པའི་ཕྱིར། ཁ་
ཅིག སྦྱོར་བ་སྒོམ་པའི་རྟེན་གྱི་གང་ཟག་ཡིན་ན། འདིར་བསྟན་སྦྱོར་བ་སྒོམ་པའི་
གང་ཟག་ཡིན་པས་ཁྱབ་ཟེར་ན། ཉན་ཐོས་ཚོགས་ལམ་པ་ཆོས་ཅན། དེར་ཐལ།
དེའི་ཕྱིར། དེར་ཐལ། ཉན་ཐོས་ཀྱི་སྦྱོར་བ་སྒོམ་པའི་གང་ཟག་ཡིན་པའི་ཕྱིར།
འདོད་ན། ཐེག་ཆེན་གྱི་རིགས་ཅན་ཡིན་པར་ཐལ་ལོ། ། ཁ་ཅིག ཡུམ་འདི་ཉན་
པའི་གང་ཟག་ཡིན་ན། འདི་ཉན་པའི་སྣོད་རུང་གི་གང་ཟག་ཡིན་པས་ཁྱབ་ཟེར་ན།
ཡུམ་བར་མ་ཉན་ཀྱང་སྣོད་དུ་མི་རུང་བའི་གང་ཟག་ཆོས་ཅན། དེར་ཐལ། དེའི་ཕྱིར།
དེར་ཐལ། ཆོས་ཅན་དེའི་ཕྱིར། དེ་དེར་ཐལ། དེ་ཡོད་པའི་ཕྱིར། འདོད་མི་ནུས་
སོ།། ༈ གཉིས་པ་རང་གི་ལུགས་ལ། ཐེག་ཆེན་གྱི་སྦྱོར་བ་སྒོམ་པའི་ཕྱི་ནང་གི་
རྐྱེན་ཁྱད་པར་ཅན་གཉིས་དང་ལྡན་པའི་བྱང་སེམས་དེ། འདིར་བསྟན་སྦྱོར་བ་སྒོམ་

༢༧༩
1:ལ་སྦྱོར་བ་དངོས།
པའི་རྟེན་གྱི་གང་ཟག་ཡིན་ནོ།།
སྦྱོར་བ་དངོས།
༈ གཉིས་པ་སྦྱོར་བ་དངོས་ནི། གཟུགས་ལ་སོགས་ལ་མི་གནས་ཕྱིར། །ཞེས་པ་
ནས༑ དེ་ནི་དག་པ་མཚམས་དང་བཅས། །ཞེས་པའི་བར་གསུངས་ཏེ། དོན་ནི་
འགྲེལ་པ་ལས། གཟུགས་ལ་སོགས་པ་ངོ་བོ་ཉིད་མེད་པ་ཉིད་ཀྱིས་མི་གནས་པ་དང་།
ཞེས་པ་ནས། སྦྱོར་བ་ཉི་ཤུ་ཡིན་ནོ། །ཞེས་པའི་བར་གསུང་། འཕྲོས་ནི། བྱང་
ཆེན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྦྱོར་བའི་ཚེ་གཟུགས་ལ་མི་གནས་པ་དེའི་ཚེ།
གཟུགས་ལ་རྣལ་འབྱོར་དུ་བྱེད་པ་ཡིན་ནོ། །ཞེས་པ་ནས། རིགས་ཀྱི་བུ་འམ་རིགས་
ཀྱི་བུ་མོ། འབྲིན་ཡང་མྱུར་དུ་སྲི་བར་བྱའོ། །ཞེས་པའི་བར་གྱི་མདོ་ལས་འཕྲོས་སོ།།
འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི།
འདིར་བསྟན་ངོ་བོའི་སྦྱོར་བ་དེ་ལ་ལྔ་ཡོད་དེ། ཡུལ་གཟུགས་སོགས་ལ་དོན་དམ་པ་
མི་གནས་པའི་སྦྱོར་བ་དང་། ཡུལ་ཅན་དེ་ལ་བདེན་ཞེན་གྱིས་སྦྱོར་བ་བཀག་པའི་སྦྱོར་
བ་དང་། གཞི་དེ་ཡི་དེ་བཞིན་ཉིད་ཟབ་པར་རྟོགས་པའི་སྦྱོར་བ་དང༌། ལམ་དེ་རྣམས་
ཀྱི་དེ་བཞིན་ཉིད་གཏིང་དཔག་དཀའ་བར་རྟོགས་པའི་སྦྱོར་བ་དང་། རྣམ་པའི་ཆོས་དེ་
དག་གི་ཆོས་ཉིད་ཚད་ནི་མེད་པར་རྟོགས་པའི་ཐེག་ཆེན་གྱི་སྦྱོར་བ་ལྔ་ཡོད་པའི་ཕྱིར།
རྒྱུ་མཚན་འདི་སྔ་མ་ལ་ཡང་སྦྱོར་ཞིང་འདི་ལྔ་ཐེག་ཆེན་གྱི་སྦྱོར་ལམ་ནས་བཞག་གོ།།
རྟེན་གྱི་སྒོ་ནས་བརྒྱད་ཡོད་དེ། ཚོགས་ལམ་པའི་རྒྱུད་ཀྱི་ཚོགས་ཆེན་ཡུན་རིང་རྟོགས་
པའི་དེ། དྲོད་སོགས་བཞི་ལ་རིམ་པ་བཞིན་དུ། ལུང་བསྟན་པའི་དེ། ཕྱིར་མི་ལྡོག་
པ་ཉིད་ཀྱི་དེ་དང༌། ངེས་པར་འབྱུང་བའི་དེ། བར་ཆད་མེད་བཅས་ཀྱི་དེ་དང༌།

འ༠
 སྤྱི་མཐའ་ཟུང་འབྲེལ་སྐབས་བཞི་པ།
མཐོང་ལམ་ལ་བྱང་ཆུབ་ལ་ཉེ་བའི་དེ་དང༌། ས་གཉིས་པ་ནས་བདུན་པའི་བར་ནི།
མྱུར་བར་འཚང་རྒྱ་བའི་དེ་དང་། ས་བརྒྱད་པའི་གཞན་དོན་གྱི་སྦྱོར་བ་རྣམས་སུ་ཡོད་
པའི་ཕྱིར། ཐབས་ཀྱི་སྒོ་ནས་བཞི་ཡོད་དེ། ས་བརྒྱད་པའི་འཕེལ་མེད་འགྲིབ་མེད་ཀྱི་
དེ་དང་། དོན་དམ་པར་ཆོས་དང་ཆོས་མིན་སོགས་མི་མཐོང་བའི་དེ་དང་། གཟུགས་
སོགས་བསམ་མི་ཁྱབ་མི་མཐོང་བའི་དེ། གཟུགས་སོགས་དང་གཟུགས་རུང་སོགས་
དེ་ཡི་མཚན་མ་དང་དེ་ཡི་མཚོན་བྱའི་ངོ་བོ་དོན་དམ་པར་རྣམ་པར་མི་རྟོག་ཡེ་ཤེས་
རྣམས་སུ་ཡོད་པའི་ཕྱིར། འབྲས་བུ་དང་དུས་ཀྱི་སྦྱོར་བ་ཡོད་དེ། ས་དགུ་པའི་ཡེ་
ཤེས་འབྲས་བུ་རིན་ཆེན་སྦྱིན་བྱེད་ཀྱི་དེ་དང་། ཉེས་པ་སེལ་བའི་སྦྱོར་བ་ས་བཅུ་པའི་
ཡེ་ཤེས་དེ་ཡི་རྣམ་པར་དག་པ་དུས་ཀྱི་སྦྱོར་བ་དང་གཉིས་ཡོད་པའི་ཕྱིར། ས་
མཚམས་ཀྱི་སྦྱོར་བ་གཅིག་ཡོད་དེ། ཡུམ་མྱུར་དུ་སྒོམ་པའི་སེམས་དཔའི་རྣལ་འབྱོར་
དེ་ས་མཚམས་དང་བཅས་པའི་སེམས་དཔའི་སྦྱོར་བ་ཡིན་པའི་ཕྱིར། མདོར་ན།
ཤེས་བྱ་ཆོས་ཅན། འདིར་བསྟན་སྦྱོར་བ་ཉི་ཤུ་ཡོད་དེ། རང་བཞིན་གྱི་སྦྱོར་བ་ལྔ་
དང་༑ གནས་སྐབས་ཀྱི་སྦྱོར་བ་བཅོ་ལྔ་ཡོད་པའི་ཕྱིར།། ༈ གཉིས་པ་མཐའ་དཔྱད་
པ་ལ་གསུམ་ལས། དང་པོ་ལ་ཁ་ཅིག ཡུལ་ཡུལ་ཅན་བདེན་མེད་དུ་རྟོགས་པའི་
སེམས་དཔའི་ཡེ་ཤེས། བདེན་འཛིན་འཇོམས་བྱེད་ཀྱི་སེམས་དཔའི་སྦྱོར་བའི་མཚན་
ཉིད་ཟེར་ན། བྱང་སེམས་ཚོགས་ལམ་པའི་རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན།།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། སེམས་དཔའི་ཡེ་ཤེས་ཡིན་
པའི་ཕྱིར། འདོད་ན། སྟོང་ཉིད་རྟོགས་པའི་ཡེ་ཤེས་ཡིན་པར་ཐལ། འདོད་པའི་
ཕྱིར ༑ འདོད་མི་ནུས་ཏེ། སློབ་པའི་རྒྱུད་ཀྱི་ཐེག་ཆེན་སེམས་བསྐྱེད་ཡིན་པའི་ཕྱིར།
ཁ་ཅིག སྟོང་ཉིད་རྟོགས་པའི་ཞི་ལྷག་ཟུང་འབྲེལ་གྱིས་ཟིན་པའི་སེམས་དཔའི་ཡེ་

༢༤༡
སྦྱོར་བ་དངོས།
ཤེས༑ སྐབས་འདིར་དངོས་སུ་བསྟན་པའི་སེམས་དཔའི་སྦྱོར་བའི་མཚན་ཉིད། ཟེར་
ན༑ ཚོགས་ཆེན་པོའི་སྒོ་ནས་སྟོང་ཉིད་རྟོགས་པའི་དམན་ལམ་སྔོན་དུ་མ་སོང་བའི་
ཐེག་ཆེན་གྱི་ཚོགས་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
དེར་ཐལ། ཚོགས་ཆེན་ཡུན་རིང་རྟོགས་པའི་ཕྱིར། །ཞེས་པའི་དངོས་བསྟན་གྱི་སྦྱོར་
བ་ཡིན་པའི་ཕྱིར། འདོད་མི་ནུས་ཏེ། སྟོང་ཉིད་རྟོགས་པའི་ལྷག་མཐོང་མ་ཐོབ་པའི་
ཕྱིར༑ དེར་ཐལ། ཆོས་ཅན་དེའི་ཕྱིར། ཁ་ཅིག བདེན་འཛིན་དངོས་སུ་འཇོམས་
བྱེད་ཀྱི་སེམས་དཔའི་སྦྱོར་བ་ཡིན་ན། བདེན་འཛིན་གྱི་དངོས་གཉེན་ཡིན་པས་ཁྱབ་
ཟེར་ན། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར།
དེར་ཐལ། བདེན་འཛིན་ལ་དངོས་སུ་གནོད་བྱེད་ཀྱི་བྱང་འཕགས་ཀྱི་ཡེ་ཤེས་ཡིན་པའི་
ཕྱིར༑ འདོད་མི་ནུས་ཏེ། མཐོང་ལམ་ཡིན་པའི་ཕྱིར། ཁ་ཅིག ལུང་བསྟན་པའི་
སྦྱོར་བ་ཡིན་ན། དངོས་ལུང་བསྟན་པའི་སྦྱོར་བ་ཡིན་པས་ཁྱབ་ཟེར་ན། དམན་ལམ་
སྔོན་དུ་མ་སོང་བའི་ཐེག་ཆེན་སྦྱོར་ལམ་དྲོད་ཆོས་ཅན། དེར་ཐལ། དེའི་ཕྱིར། དེར་
ཐལ༑ ཐེག་ཆེན་གྱི་སྦྱོར་ལམ་ཡིན་པའི་ཕྱིར། འདོད་མི་ནུས་ཏེ། སོ་སྐྱེའི་ཡེ་ཤེས་
ཡིན་པའི་ཕྱིར། ཁ་ཅིག ཕྱིར་མི་ལྡོག་པའི་སྦྱོར་བ་ཡིན་ན། ཕྱིར་མི་ལྡོག་པའི་
རྟགས་ཐོབ་པས་ཁྱབ་ཟེར་ན། བྱང་སེམས་སྦྱོར་ལམ་རྩེ་མོ་དབང་རྟུལ་བའི་རྒྱུད་ཀྱི་ཡེ་
ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། འདོད་
མི་ནུས་སོ། ༈ །གཉིས་པ་རང་ལུགས་ལ། ཡུལ་ཡུལ་ཅན་བདེན་མེད་དུ་རྟོགས་
པའི་སེམས་དཔའི་ཡེ་ཤེས། སྐབས་འདིར་དངོས་སུ་བསྟན་པའི་སེམས་དཔའི་སྦྱོར་
བའི་མཚན་ཉིད། ༈ །གསུམ་པ་རྩོད་པ་སྤོང་བ་ལ། ཁ་ཅིག སེམས་དཔའི་སྦྱོར་
བ་ཡིན་ན། བདེན་འཛིན་གྱི་དངོས་གཉེན་ཡིན་དགོས་པར་ཐལ། དེ་ཡིན་ན།

༢༤༢ སྤྱི་མཐའ་ཟུང་འབྲེལ་སྐབས་བཞི་པ།
བདེན་འཛིན་དངོས་སུ་འཇོམས་བྱེད་ཡིན་དགོས་པའི་ཕྱིར། དེར་ཐལ། སྐབས་
འདིར་དངོས་སུ་བསྟན་པའི་སེམས་དཔའི་སྦྱོར་བ་ཡིན་ན། བདེན་འཛིན་དངོས་སུ་
འཇོམས་བྱེད་ཡིན་དགོས་པའི་ཕྱིར། དེར་ཐལ། འདིའི་ཐད་ཀྱི་རྣམ་བཤད་ལས།
བདེན་འཛིན་དངོས་སུ་འཇོམས་བྱེད་ཀྱི་སྦྱོར་བ་ཁྱད་པར་ངོས་བཟུང་བ། ཞེས་
གསུངས་པའི་ཕྱིར་ན། སྔ་མ་ལ་རྣམ་པ་གཅིག་ཏུ་མ་ཁྱབ། འདོད་མི་ནུས་སོ།།
བྱས་པ་ལ་ཁོ་ན་རེ། སྐབས་འདིར་དངོས་སུ་བསྟན་པའི་སྦྱོར་བ་ཡིན་ན། བདེན་
འཛིན་དངོས་སུ་འཇོམས་བྱེད་ཡིན་དགོས་པར་ཐལ། དེ་ཡིན་ན། བདེན་འཛིན་ལ་
དངོས་སུ་གནོད་བྱེད་ཡིན་དགོས་པའི་ཕྱིར། དེར་ཐལ། དེ་ཡིན་ན། སྟོང་ཉིད་
རྟོགས་པའི་ཡེ་ཤེས་ཡིན་དགོས་པའི་ཕྱིར་ཟེར།
སྦྱོར་བའི་ཡོན་ཏན།
༈ གཉིས་པ་སྦྱོར་བའི་སྐྱོན་ཡོན་བཤད་པ་ལ་གཉིས། སྦྱོར་བའི་ཡོན་ཏན་བཤད་པ་
དང་༑ སྐྱོན་བཤད་པའོ། དང་པོ་ནི། བདུད་ཀྱི་མཐུ་བཅོམ་ལ་སོགས་པ། ། ཡོན་
ཏན་རྣམ་པ་བཅུ་བཞིའོ། ། ཞེས་གསུངས་ཏེ། དོན་ནི་འགྲེལ་པར། བདུད་ཀྱི་མཐུ་
བཅོམ་ལ་སོགས་པ་དང༌། སངས་རྒྱས་ཀྱིས་དགོངས་ཤིང་མཁྱེན་པ་ཉིད་དང་།
ཞེས་པ་ནས། ཡོན་ཏན་བཅུ་བཞི་ཡིན་ནོ། །ཞེས་པའི་བར་གསུངས། འཕྲོས་ནི།
ཤཱ་རིའི་བུ་ཕྱོགས་བཅུའི་འཇིག་རྟེན་གྱི་ཁམས་ཚད་མེད་གྲངས་མེད་པ་དག་ན།
སངས་རྒྱས་ཚད་མེད་གྲངས་མེད་ཇི་སྙེད་ཅིག་བཞུགས་ཤིང་འཚོ་སྐྱོང་བའི་སངས་རྒྱས་
བཅོམ་ལྡན་འདས་དེ་སྙེད་ཀྱང་། ཞེས་པ་ནས། ཤཱ་རིའི་བུ་རིགས་ཀྱི་བུ་འམ་རིགས་
ཀྱི་བུ་མོ་དེ་དག་སྐྱེ་བ་དྲན་ནས་ཀྱང་ཕ་རོལ་ཏུ་ཕྱིན་པ་དྲུག་པོ་འདི་རྙེད་པར་འགྱུར་རོ།།

༢༣
སྦྱོར་བའི་ཡོན་ཏན།
ཞེས་པའི་བར་གསུངས་པ་ལས་འཕྲོས་སོ། །འདིའི་སྐབས་སུ་གཉིས། ཚིག་དོན་
དང་༑ མཐའ་དཔྱོད་པའོ། །དང་པོ་ནི། ཤེས་བྱ་ཆོས་ཅན། རྣམ་རྫོགས་སྦྱོར་བ་
བསྒོམ་པའི་ཕན་ཡོན་རྣམ་པ་བཅུ་བཞི་ཡོད་དེ། །སྦྱོར་བ་བསྒོམ་སྟོབས་ཀྱིས་བདུད་ཀྱི་
མཐུ་བཅོམ་པ་ལ་སོགས་པ་ནས་ངེས་པར་འཐོབ་པའི་བར་གྱི་ཡོན་ཏན་རྣམ་པ་བཅུ་བཞི་
ཡོད་པའི་ཕྱིར། ༈ །གཉིས་པ་མཐའ་དཔྱད་པ་ལ་དགག་བཞག་གཉིས་ལས། དང་
པོ་ལ། ཁ་ཅིག སྦྱོར་བ་བསྒོམ་སྟོབས་ཀྱིས་ཐོབ་པའི་ཕན་ཡོན། སེམས་དཔའི་
སྦྱོར་བའི་ཡོན་ཏན་གྱི་མཚན་ཉིད་ཟེར་ན། ཉན་ཐོས་དགྲ་བཅོམ་པ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཉན་ཐོས་སྦྱོར་བ་བསྒོམ་སྟོབས་
ཀྱིས་ཐོབ་པའི་ཕན་ཡོན་ཡིན་པའི་ཕྱིར། དེར་ཐལ། དེས་ཐོབ་པའི་ཡོན་ཏན་པའི་
པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག སེམས་དཔའི་སྦྱོར་བ་
བསྒོམས་སྟོབས་ཀྱིས་འཐོབ་པའི་ཕན་ཡོན། སེམས་དཔའི་སྦྱོར་བའི་ཡོན་ཏན་གྱི་
མཚན་ཉིད་ཟེར་ན། རྣམ་རྫོགས་སྦྱོར་བ་བསྒོམ་པའི་ལམ་མ་ཞུགས་མེད་པར་ཐལ།
དེ་ན་རྣམ་རྫོགས་སྦྱོར་བ་བསྒོམས་པའི་ཕན་ཡོན་མེད་པའི་ཕྱིར། མ་གྲུབ་ན། དེ་
འདྲའི་ཕན་ཡོན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
ལམ་ཞུགས་ཀྱི་ཡོན་ཏན་ཡིན་པར་ཐལ་ལོ། །ཁ་ཅིག སེམས་དཔའི་སྦྱོར་བའི་ཡོན་
ཏན་ཡིན་ན། སེམས་དཔའི་ཡོན་ཏན་ཡིན་པས་ཁྱབ་ཟེར་ན། སེམས་དཔའི་སྦྱོར་བ་
བསྒོམས་སྟོབས་ཀྱིས་ཐོབ་པའི་སངས་རྒྱས་ཆོས་ཅན། དེར་ཐལ། དེའི་ཕྱིར། དེར་
ཐལ༑ སངས་རྒྱས་ཡིན་པའི་ཕྱིར། འདོད་ན། གནས་སྐབས་ཀྱི་ཡོན་ཏན་ཡིན་
པར་ཐལ། འདོད་པའི་ཕྱིར། མ་ཁྱབ་ན། སངས་རྒྱས་འཕགས་པ་དང༌། བྱང་
ཆུབ་སེམས་དཔའ་གཉིས་ལ་ཡོན་ཏན་རྒྱ་ཆེ་ཆུང་དང་མཐོ་དམན་གྱི་ཁྱད་པར་མེད་པར་

༢Lཚ་
སྤྱི་མཐའ་ཟུང་འབྲེལ་སྐབས་བཞི་པ།
ཐལ༑ འདོད་པའི་ཕྱིར། འདོད་མི་ནུས་སོ།། ་༈ གཉིས་པ་རང་ལུགས་ལ།
སེམས་དཔའི་སྦྱོར་བ་ཐོབ་པའི་གང་ཟག་གིས་དེ་བསྒོམས་སྟོབས་ཀྱིས་ཐོབ་པའི་ཕན་
ཡོན༑ སེམས་དཔའི་སྦྱོར་བའི་ཡོན་ཏན་གྱི་མཚན་ཉིད། དེ་ལ་དེར་གྱུར་པའི་བདུད་
གྱི་མཐུ་བཅོམ་པ་དང༌། ། སངས་རྒྱས་ཀྱིས་དགོངས་པ་དང༌། སངས་རྒྱས་ཀྱིས་
མངོན་སུམ་མཛད་པ་དང༌། སངས་རྒྱས་ཀྱི་བྱང་ཆུབ་དང་ཉེ་བ་དང༌། དོན་ཆེན་པོ་
ཉིད་དང་། ལུང་བསྟན་པའི་ཡུལ་དཔྱད་པ་དང༌། ཟག་མེད་ཀྱི་ཡོན་ཏན་རྫོགས་པར་
བྱེད་པ་དང་། སྨྲ་བའི་སྐྱེས་བུ་ཆེན་པོར་འགྱུར་བ་དང༌། བདུད་ཀྱིས་མི་ཕྱེད་པ་དང༌།
ཉན་རང་དང་ཐུན་མོང་མ་ཡིན་པའི་དགེ་རྩ་བསྐྱེད་པ་དང༌། གཞན་དོན་སྒྲུབ་པའི་དོན་
སྒྲུབ་པ་དང༌། འབྲས་བུ་རྒྱ་ཆེན་པོ་འཛིན་པ་དང༌། སེམས་ཅན་གྱི་དོན་སྒྲུབ་པ་དང་།
ཡུམ་ངེས་པར་འཐོབ་པར་འགྱུར་བའི་ཡོན་ཏན་དང་བཅུ་བཞི་ཡོད་དོ།། ་
སྦྱོར་བའི་སྐྱོན།
༈ གཉིས་པ་སྐྱོན་ནི། སྐྱོན་ནི་བཅུ་ཚན་པ་ཞིར་བཅས་པ། །དྲུག་ཏུ་ངེས་པར་རྟོགས་
པར་བྱ། ། ཞེས་གསུངས་ཏེ། དོན་ནི། འགྲེལ་པར། ཚེགས་ཆེན་པོས་ཐོབ་པ་
དང་༑ སྤོབས་པ་ཧ་ཅང་མྱུར་བ་དང་། ཞེས་པ་ནས། དེ་ལྟར་ན་བཞི་བཅུ་རྩ་དྲུག་
ཡིན་ནོ། །ཞེས་པའི་བར་གསུང་། འཕྲོས་ནི། ཤེར་ཕྱིན་སྒོམ་པ་ལ་བར་དུ་གཅོད་
པ་ཇི་ལྟ་བུ་འབྱུང་། ཞེས་པ་ནས། བདུད་སྡིག་ཅན་སངས་རྒྱས་ཀྱི་ཆ་བྱད་དུ་འོངས་
ནས༑ ཞེས་སོགས་ཀྱི་བར་གྱི་མདོ་ལས་འཕྲོས་སོ། །འདིའི་སྐབས་སུ་གཉིས།
ཚིག་དོན་དང་། མཐའ་དཔྱད་པའོ། །དང་པོ་ནི། ཤེས་བྱ་ཆོས་ཅན། རྣམ་རྫོགས་
སྦྱོར་བ་སྐྱེ་བ་དང་གནས་པའི་སྐྱོན་ཞེ་དྲུག་ཡོད་དེ། དེ་འདྲའི་སྐྱོན་ནི་བཅུ་ཚན་བཞི་དང་

༢༥
སྦྱོར་བའི་སྐྱོན། སུ་
བཅས་པ་དང་དྲུག་ཏུ་ངེས་པར་རྟོགས་པར་བྱ་བའི་ཕྱིར།། ༈ གཉིས་པ་མཐའ་དཔྱད་
པ་ལ་དགག་གཞག་གཉིས་ལས། དང་པོ་ལ། ཁ་ཅིག སྦྱོར་བ་སྐྱེ་བ་དང་གནས་པ་
གང་རུང་ལ་གེགས་བྱེད། སེམས་དཔའི་སྦྱོར་བའི་སྐྱོན་གྱི་མཚན་ཉིད་ཟེར་ན། དེ་མི་
འཐད་པར་ཐལ། སེམས་དཔའི་སྦྱོར་བའི་སྐྱོན་མ་ཡིན་ཀྱང་སྦྱོར་བ་སྐྱེ་བ་དང་གནས་
པ་གང་རུང་ལ་གེགས་བྱེད་ཅིག་ཡོད་པའི་ཕྱིར། དེར་ཐལ། ཉན་ཐོས་ཀྱི་སྦྱོར་བ་སྐྱེ་
བ་ལ་གེགས་བྱེད་ཅིག་ཡོད་པའི་ཕྱིར། དེར་ཐལ། བྱང་ཆུབ་ཀྱི་སེམས་ཀྱིས་ཉན་
ཐོས་ཀྱི་སྦྱོར་བ་སྐྱེ་བ་ལ་གེགས་བྱེད་པའི་ཕྱིར། དེར་ཐལ། དེས་དེ་སྐྱེ་བ་འགོག་པའི་
ཕྱིར ༑ ཁ་ཅིག བྱང་སེམས་ཀྱི་ལམ་དང་སྦྱོར་བ་ལ་ལྟོས་པའི་སྐྱོན་ཡིན་ན། སྐྱོན་
ཡིན་པས་ཁྱབ་ཟེར་ན། ཉན་ཐོས་སློབ་པའི་རྒྱུད་ཀྱི་ཉན་ཐོས་ཀྱི་བྱང་ཆུབ་དོན་གཉེར་གྱི་
བསམ་པ་ཆོས་ཅན། དེར་ཐལ། དེའི་ཕྱིར། དེར་ཐལ། དེའི་རྒྱུད་ཀྱི་རང་བདེ་
གཅིག་པུ་ཞི་བདེ་དོན་གཉེར་གྱི་བློ་དེ་དེ་ལྟར་ཡིན་པའི་ཕྱིར། འདོད་མི་ནུས་ཏེ། ཡོན་
ཏན་ཡིན་པའི་ཕྱིར། དེར་ཐལ། ལམ་ཡིན་པའི་ཕྱིར།། ༈ གཉིས་པ་རང་ལུགས་
ལ༑ 
སེམས་དཔའི་སྦྱོར་བ་སྐྱེ་བ་དང་གནས་པ་གང་རུང་ལ་གེགས་བྱེད་ཀྱི་ཆ
སེམས་དཔའི་སྦྱོར་བའི་སྐྱོན་གྱི་མཚན་ཉིད། དེ་ལ་ཞེ་དྲུག་ཡོད་དེ། དེར་གྱུར་པའི་
སྦྱོར་བའི་འགལ་རྐྱེན་རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་པ་ཉེར་
གསུམ། གཞན་ལ་བརྟེན་པ་གསུམ་དང་བཅས་པ་ཡོད་པའི་ཕྱིར། དང་པོ་ཉི་ཤུ་ཡོད་
དེ༑ ཡུམ་གྱི་ཚིག་དོན་ཚོགས་ཆེན་པོས་འཐོབ་པ། སྤོབས་པ་ཧ་ཅང་མྱུར་བ། ལུས་
ཀྱི་གནས་ངན་ལེན། ཡིད་ཀྱི་གནས་ངན་ལེན། གྲགས་རྙེད་ཀྱིས་ཡུམ་འབྲི་བ།
ཡུམ་ལས་ཕྱིར་ཕྱོགས་པ། རྣམ་མཁྱེན་གྱི་རྒྱུ་ལ་མངོན་པར་ཞེན་པ་ཉམས་པ། ཡུམ་
གྱི་རོ་མྱང་བ་ཉམས་པ། ཐེག་པའི་མཆོག་ཀུན་ཏུ་འཛིན་པ་ཉམས་པ། ཆེད་དུ་བྱ་བ་

༢S
 སྤྱི་མཐའ་ཐུང་འབྲེལ་སྐབས་བཞི་པ།
ཉམས་པ་སྟེ་བཅུ་དང༌། ཡང་རྣམ་མཁྱེན་ཐོབ་འདོད་ཀྱི་རྒྱུ་དང་འབྲས་བུ་འབྲེལ་བ་
ཉམས་པ། གོང་ན་མེད་པའི་སྐུ་གསུམ་གྱི་རྒྱུ་ལས་ཉམས་པ། ཡུལ་ལ་རྣམ་པར་
རྟོག་པའི་སྤོབས་པ་མང་པོ་འབྱུང་བ། ཡུམ་ཡི་གེར་བྲི་བ་ཙམ་ལ་ཞེན་པ། གནས་
ལུགས་ལ་བདེན་པར་ཞེན་པ། ཡི་གེ་ལ་ཡུམ་དུ་མངོན་པར་ཞེན་པ། ཡི་གེ་མེད་པ་
ལ་དེར་ཞེན་པ། འདོད་པའི་ཡུལ་ཡིད་ལ་བྱེད་པ། རྙེད་བཀུར་སོགས་ལ་ཞེན་པ།
བདུད་ལས་ཀྱི་ལམ་ལ་འཇུག་པ་དང་བཅུ་སྟེ་ཉི་ཤུ་ཡོད་པའི་ཕྱིར། གཉིས་པ་ཡོད་དེ།
ཉན་པ་པོ་ཡུམ་ལ་འདུན་ཀྱང་འཆད་པ་པོ་སྙོམ་ལས་ཀྱིས་ཉམས་པ་དང༌། གཉིས་ཀ་
ཡུལ་གྱི་འདུན་པ་ཐ་དད་པའི་ཉམས་པ། འདོད་པ་མི་མཉམ་པའི་ཉམས་པ། སྦྱངས་
པའི་ཡོན་ཏན་མི་མཉམ་པ། དགེ་བ་ལ་དད་པ་མི་མཉམ་པ། སྦྱིན་པ་གཏོང་མི་
མཉམ་པ། སྦྱིན་འདོད་ཀྱང་ལེན་མི་འདོད་པ། ཡུམ་གྱི་དོན་གོ་མི་གོ་མི་མཉམ་པ།
མཁས་མི་མཁས་མི་མཉམ་པ། ཕྱིན་དྲུག་ལྡན་མི་ལྡན་གྱི་མི་མཉམ་པ་སྟེ་བཅུ་དང༌།
འཆད་པ་པོ་དང་ཉན་པ་པོ་གཉིས་ཐབས་ལ་མཁས་མི་མཁས་མི་མཉམ་པ། མི་བརྗེད་
པའི་གཟུངས་ཐོབ་མ་ཐོབ་མི་མཉམ་པ། ཡུམ་ཡི་གེར་འབྲི་འདོད་མི་འདོད་མི་མཉམ་
པ༑ སྒྲིབ་པ་དང་བྲལ་མ་བྲལ་མི་མཉམ་པ། གཞན་དོན་དུ་ངན་སོང་དུ་འགྲོ་མི་འདོད་
པ༑ བདེ་འགྲོར་འགྲོ་བ་ལ་ཆགས་པ། འཆད་པ་པོ་དང་ཉན་པ་པོ་གཉིས་འཁོར་ལ་
དགའ་མི་དགའ་མི་མཉམ་པ། འཁོར་གྱི་གོ་སྐབས་འབྱེད་མི་འབྱེད་པ། འཆད་པོ་
ཟང་ཟིང་ཅུང་ཟད་འདོད་ཀྱང་། ཉན་པོས་སྦྱིན་མི་འདོད་པ། སྲོག་གི་བར་ཆད་དུ་
འགྱུར་བའི་ཕྱོགས་སུ་འགྲོ་འདོད་མི་མཉམ་པ་སྟེ་བཅུ་དང༌། མུ་གེ་འབྱུང་བའི་ཕྱོགས་
སུ་འགྲོ་འདོད་མི་མཉམ་པ། ཆོམ་རྐུན་ཡོད་པའི་ཕྱོགས་སུ་འགྲོ་འདོད་མི་མཉམ་པ།
བསོད་སྙོམས་སྟེར་བའི་ཁྱིམ་དུ་འཆད་པོ་འགྲོ་འདོད་ཀྱང་ཉན་པོ་འགྲོ་མི་འདོད་པ་

༢་༧
པ་སྦྱོར་བའི་སྐྱོན།
རྣམས་ཡོད་པའི་ཕྱིར། གསུམ་པ་ཡོད་དེ། བདུད་ཀྱིས་ཆོས་དང་གང་ཟག་སོ་སོར་
འབྱེད་པ་དང༌། ཡུམ་བཅོས་མ་སྒྲུབ་པ་དང༌། བདུད་ཀྱི་སྤྲུལ་པ་ལ་དགའ་བ་དང་
གསུམ་ཡོད་པའི་ཕྱིར། དེ་དག་ནི་ཚིག་སྣ་བསྡུས་ཏེ་བརྗོད་ལ། ཞིབ་པར་ནི་གསེར་
འཕྲེང་དང་རྣམ་བཤད་ལས་ཤེས་པར་བྱའོ།། དེ་བས་
མཚན་མཚོན།
༈ གསུམ་པ་སྦྱོར་བའི་མཚན་ཉིད་བཤད་པ་ལ་གཉིས། མདོར་བསྟན་པ་དང༌།
རྒྱས་པར་བཤད་པའོ། །དང་པོ་ནི། གང་གིས་མཚོན་ཏེ་མཚན་ཉིད་དུ། །ཞེས་པ་
ནས༑ ངོ་བོ་ཉིད་གང་མཚོན་བྱ་ཡང་། ། ཞེས་པའི་བར་གསུངས་ཏེ། དོན་ནི་འགྲེལ་
པར༑ བྱེད་པར་སྒྲུབ་པས་འདིས་སྦྱོར་བ་རྣམས་མཚོན་པར་བྱེད་པས་ན། ཞེས་པ་
ནས༑ རྣམ་པ་བཞིར་ཤེས་པར་བྱའོ། །ཞེས་པའི་བར་གསུངས། འཕྲོས་ནི། ཤེར་
ཕྱིན་གྱིས་དེ་བཞིན་གཤེགས་པ་སྐྱོང་བ་དང་དེ་ལ་འཇིག་རྟེན་སྟོན་པ་ཡིན་པར་གསུངས་
པ་ལས་འཕྲོས་སོ། །འདིའི་སྐབས་སུ་གཉིས། ཚིག་དོན་དང་། མཐའ་དཔྱད་པའོ།།
དང་པོ་ནི། ཤེས་བྱ་ཆོས་ཅན། འདིར་ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་
འཆད་པའི་རྒྱུ་མཚན་ཡོད་དེ། མཚོན་བྱེད་གང་གིས་ལམ་ཤེར་ཕྱིན་གྱི་རྣལ་འབྱོར་དུ་
མཚོན་ནུས་པ་དེ། དེའི་མཚན་ཉིད་དུ་ཤེས་པར་བྱ་བའི་ཆེད་ཡིན་པའི་ཕྱིར། མཚན་
ཉིད་དེ་ལ་ཡང་རྣམ་པ་གསུམ་ཡོད་དེ། མཁྱེན་གསུམ་སྦྱོར་བ་མཚོན་བྱེད་ཤེས་པའི་
མཚན་ཉིད་དང༌། 
ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་ཁྱད་པར་གྱི་
མཚན་ཉིད་དང་། གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་བྱེད་པའི་
མཚན་ཉིད་དང་གསུམ་ཡོད་པའི་ཕྱིར། ངོ་བོ་ཉིད་ཀྱི་རྣལ་འབྱོར་བཅུ་དྲུག་བསྟན་པ་ལ་

༢L་
སྤྱི་མཐའ་ཟུང་འབྲེལ་སྐབས་བཞི་པ།
དགོས་པ་ཡོད་དེ། སྦྱོར་བའི་ངོ་བོ་ཉིད་གང་ཡིན་པ་མཚོན་བྱ་དང་། མཚན་གཞི་
ཡང་ཤེས་པར་བྱ་བའི་ཆེད་ཡིན་པའི་ཕྱིར།། ༈ གཉིས་པ་མཐའ་དཔྱད་པ་ལ་རྣམ་པ་
གསུམ་ལས། དང་པོ་ལ། ཁ་ཅིག སྐབས་འདིར་བསྟན་པའི་མཚན་ཉིད་ཡིན་ན།
མཚན་ཉིད་ཡིན་པས་ཁྱབ་ཟེར་ན། སྐབས་འདིར་བསྟན་པའི་ཤེས་མཚན་ཆོས་ཅན།
དེར་ཐལ། དེའི་ཕྱིར། དེར་ཐལ། ཤེས་པ་ཞེས་པའི་སྐབས་ནས་བསྟན་པའི་མཚན་
ཉིད་ཡིན་པའི་ཕྱིར། འདོད་མི་ནུས་སོ།། ཁ་ཅིག སྐབས་འདིར་དངོས་སུ་བསྟན་
པའི་མཚན་མཚོན་གཉིས་འགལ་ཟེར་ན། དེ་མི་འགལ་བར་ཐལ། སེམས་དཔའི་ངོ༌
བོ་ཉིད་ཀྱི་རྣལ་འབྱོར་བཅུ་དྲུག་པོ་དེ་དེ་གཉིས་ཀ་ཡིན་པའི་ཕྱིར། དེར་ཐལ། དེ་
སྐབས་འདིར་བསྟན་པའི་མཚོན་བྱ་གང་ཞིག མཚན་ཉིད་ཡིན་པའི་ཕྱིར། དང་པོ་
དེར་ཐལ། ངོ་བོ་ཉིད་གང་མཚོན་བྱ་ཡང་། །ཞེས་ཡང་གི་སྒྲ་སྨོས་པ་ལ་དགོས་པ་
ཡོད་པའི་ཕྱིར། ཁ་ཅིག སེམས་དཔའི་ཡེ་ཤེས་ཡིན་ན། ལམ་ཤེར་ཕྱིན་གྱི་རྣལ་
འབྱོར་ཡིན་པས་ཁྱབ་ཟེར་ན། བདེན་འཛིན་གྱིས་བཅིངས་པའི་ཐེག་ཆེན་གྱི་ཚོགས་
ལམ་ཆོས་ཅན། དེར་ཐལ། དེའི་ཕྱིར། འདོད་ན། སྟོང་ཉིད་རྟོགས་པའི་ཤེས་རབ་
ཀྱིས་ཟིན་པར་ཐལ། འདོད་པའི་ཕྱིར། འདོད་མི་ནུས་སོ། ། ཁ་ཅིག ཉོན་མོངས་
རྟགས་དང་མཚན་མ་དང༌། །ཞེས་སོགས་ཀྱིས་བསྟན་པའི་སེམས་དཔའི་ངོ་བོ་ཉིད་ཀྱི་
རྣལ་འབྱོར་བཅུ་དྲུག་པོ་དེ། སྐབས་འདིར་བསྟན་པའི་སེམས་དཔའི་ལམ་ཤེར་ཕྱིན་གྱི་
རྣལ་འབྱོར་གྱི་མཚོན་བྱ་ཡིན་ཟེར་ན། འོ་ན། སྐབས་འདིར་བསྟན་པའི་སེམས་
དཔའི་ལམ་ཤེར་ཕྱིན་གྱི་རྣལ་འབྱོར་དེ་མཚན་ཉིད་ཡིན་པར་ཐལ། འདོད་པའི་ཕྱིར།
འདོད་ན། སྐབས་འདིར་བསྟན་པའི་སེམས་དཔའི་རྣལ་འབྱོར་དེ་ཡང་མཚན་ཉིད་ཡིན་
པར་ཐལ་ལོ། ། ཁ་ཅིག སེམས་དཔའི་མཁྱེན་གསུམ་སྦྱོར་བ་མཚན་གཞི། རང་

༢Le
མཚན་མཚོན།
འབྲས་སངས་རྒྱས་སྐྱེད་བྱེད་ཡིན་པར་མཚོན། རང་འབྲས་མཁྱེན་གསུམ་གྱི་རྟོགས་
པ་སྐྱེད་བྱེད་ཀྱི་སེམས་དཔའི་སྦྱོར་བ་ཡིན་པ་ཞེས་མཚོན་པ་ཡིན་ནོ། །ཟེར་ན། དེ་མི་
འཐད་པར་ཐལ། མཁྱེན་གསུམ་སྦྱོར་བ་ཚད་མས་ངེས་པའི་གང་ཟག་ཡིན་ན། དེ་
རང་འབྲས་སངས་རྒྱས་སྐྱེད་བྱེད་ཚད་མས་ངེས་པའི་གང་ཟག་ཡིན་དགོས་པའི་ཕྱིར།།
ཁ་ཅིག སྦྱོར་བ་ཉི་ཤུ་མཚན་གཞི། ཆོས་སྐུའི་ཐུན་མོང་མ་ཡིན་པའི་རྒྱུའི་སྦྱོར་བ་
ཡིན་པར་མཚོན། ཆོས་སྐུ་སྐྱེད་བྱེད་ཀྱི་ཐུན་མོང་མ་ཡིན་པའི་རྒྱུའི་སྦྱོར་བ་ཞེས་མཚོན་
པ་ཡིན་ཟེར་ན། དེ་མི་འཐད་པར་ཐལ། ཆོས་སྐུའི་ཐུན་མོང་མ་ཡིན་པའི་རྒྱུའི་སྦྱོར་
བ་མེད་པའི་ཕྱིར། དེར་ཐལ། ཆོས་སྐུའི་རྒྱུའི་སྦྱོར་བ་མེད་པའི་ཕྱིར། དེར་ཐལ།
དེའི་རྒྱུ་མེད་པའི་ཕྱིར།། ༈ གཉིས་པ་རང་ལུགས་ལ། ཉོན་མོངས་རྟགས་སོགས་
ཀྱིས་དབེན་པའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ་མཚན་གཞི། ལམ་ཤེར་ཕྱིན་གྱི་
རྣལ་འབྱོར་ཡིན་པར་མཚོན། སྟོང་ཉིད་རྟོགས་པའི་ཤེས་རབ་དང་སྙིང་རྗེ་ཁྱད་པར་
ཅན་གྱིས་ཟིན་པའི་སེམས་དཔའི་ཡེ་ཤེས་ཡིན་པ། ཞེས་པའི་ཚུལ་གྱིས་མཚོན།།
ལམ་ཤེར་ཕྱིན་ལ་བཞི་ཡོད་དེ། ཤེས་མཚན། ཁྱད་མཚན། བྱེད་མཚན། ངོ་བོ་
ཉིད་མཚན་དང་བཞི་ཡོད་པའི་ཕྱིར།། ་༈ །གསུམ་པ་རྩོད་པ་སྤོང་བ་ལ། ཁ་
ཅིག འདིར་སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ་དེ་མཚན་ཉིད་ཀྱི་སྒོ་
ནས་མ་བསྟན་པར་ཐལ། དེ་མཚོན་བྱའི་སྒོ་ནས་བསྟན་པའི་ཕྱིར། ཟེར་ན། མ་
ཁྱབ༑ འདོད་མི་ནུས་ཏེ། དེ་ངོ་བོ་ཉིད་མཚན་དུ་བསྟན་པའི་ཕྱིར། དེར་ཐལ།
འགྲེལ་པ་ལས། མཚོན་པར་བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་དེ། མཚན་ཉིད་
ནི་རྣམ་པ་བཞིར་ཤེས་པར་བྱའོ། །ཞེས་གསུངས་པའི་ཕྱིར། ཁ་ཅིག ཤེས་མཚན་
ཡིན་ན། ལམ་ཤེར་ཕྱིན་གྱི་རྣལ་འབྱོར་ཡིན་དགོས་པར་ཐལ། དམ་བཅའ་འཐད་

༢e༠
སྤྱི་མཐའ་ཟུང་འབྲེལ་སྐབས་བཞི་པ།
པའི་ཕྱིར། འདོད་ན། ཉན་ཐོས་ཀྱི་བདེན་པ་མངོན་རྟོགས་ཆོས་ཅན། དེར་ཐལ།
དེའི་ཕྱིར། དེར་ཐལ། ཤེས་པ་གང་ཞིག མཚན་ཉིད་ཡིན་པའི་ཕྱིར། ཟེར་ན།
མ་ཁྱབ། ཕྱི་མ་དེར་ཐལ། ཉན་ཐོས་ཀྱི་མཐོང་ལམ་གྱི་མཚན་ཉིད་ཡིན་པའི་ཕྱིར།།
གཞི་ཤེས་སྦྱོར་བའི་ཤེས་མཚན།
༈ གཉིས་པ་རྒྱས་པར་བཤད་པ་ལ་བཞི། ཤེས་མཚན། ཁྱད་མཚན། བྱེད་མཚན།
ངོ་བོ་ཉིད་མཚན་ནོ། །དང་པོ་ལ་གསུམ། གཞི་ཤེས། ལམ་ཤེས། རྣམ་མཁྱེན་
སྦྱོར་བའི་མཚན་ཉིད་དོ། །དང་པོ་ནི། དེ་བཞིན་གཤེགས་པ་འབྱུང་བ་དང༌། །ཞེས་
པ་ནས། ཤེས་པའི་མཚན་ཉིད་བསྡུས་པ་ཡིན། །ཞེས་པའི་བར་གསུངས་ཏེ། དོན་
ནི༑ འགྲེལ་པ་ལས། དེ་བཞིན་གཤེགས་པ་འབྱུང་བ་དང༌། །འཇིག་རྟེན་འཇིག་པ་
མེད་པ་དང༌། །ཞེས་པ་ནས། ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ནོ།།
ཞེས་པའི་བར་གསུངས། འཕྲོས་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདིས་དེ་བཞིན་
གཤེགས་པའི་སྟོབས་བཅུ་བསྐྱེད་དོ། །ཞེས་པ་ནས། རྣམ་པར་ཤེས་པ་རྣམས་ལ་
བརྟེན་ཅིང་འབྱུང་བར་འགྱུར་རོ། །ཞེས་བྱ་བར་རབ་ཏུ་མཁྱེན་ཏོ། །ཞེས་པའི་བར་
ལས་འཕྲོས་སོ། །འདིའི་སྐབས་སུ་གཉིས། ཚིག་དོན་དང་། མཐའ་དཔྱད་པའོ།།
དང་པོ་ནི། ཤེས་བྱ་ཆོས་ཅན། འདིར་ཐམས་ཅད་ཤེས་པ་ཉིད་ཀྱི་སྐབས་ཀྱི་ཤེས་པའི་
མཚན་ཉིད་བཅུ་དྲུག་བསྡུས་ནས་བསྟན་པ་ཡིན་ཏེ། དེ་བཞིན་གཤེགས་པ་འབྱུང་བ་
ཤེས་པའི་སེམས་དཔའི་ཡེ་ཤེས་དང༌། འཇིག་རྟེན་དོན་དམ་པར་འཇིག་པ་མེད་པའི་
བདག་ཉིད་དུ་ཤེས་པའི་སེམས་དཔའི་ཡེ་ཤེས་དང༌། དེ་བཞིན་དུ་སེམས་ཅན་གྱི་

༢e༡
གཞི་ཤེས་སྦྱོར་བའི་ཤེས་མཚན།
སེམས་ཀྱི་སྤྱོད་པ་དང་། གང་ཟག་གི་བདག་མེད་པ་ལ་སེམས་བསྡུས་པ་དང༌། དེ་
ལས་སེམས་ཕྱིར་ལྟས་པ་དང་། སེམས་ནམ་མཁའ་དང་འདྲ་བར་མི་ཟད་པ་ཡི་རྣམ་པ་
དང་༑ སེམས་འདོད་ཆགས་དང་བཅས་པ་སོགས་ཏེ་ཞེ་སྡང་གཏི་མུག་དང་བཅས་པ་
དང་༑ དེའི་ཤུགས་བསྟན་སེམས་འདོད་ཆགས་དང་བྲལ་བ་དང་། སེམས་ཀྱི་གནས་
ལུགས་རྒྱ་ཆེན་པོ་དང༌། སེམས་སྒྲ་མ་ལྟ་བུར་སྣང་བའི་ཆེན་པོར་གྱུར་པ་དང༌། དོན་
དམ་པར་སེམས་ཚད་མེད་པ་དང༌། རྣམ་ཤེས་དབང་ཤེས་ཀྱི་ངོ་བོར་བསྟན་དུ་མེད་པ་
དང་༑ སེམས་སྤྱན་ལྔས་བལྟར་མེད་པ་དང༌། ཤེས་པ་དེ་ལ་གཡོ་བ་དང་ལ་སོགས་
པ་འདུ་བ་བཀྲམ་པ་བཅུམས་པ་བཞི་ཡོད་པར་ཤེས་པ་ཞེས་བྱ་བ་དང༌། གཡོ་བ་སོགས་
ཤེས་ཚུལ་དེ་ལས་གཞན་ཡང་གཡོ་བ་སོགས་དེ་དག་གི་ནི་རང་བཞིན་བདེན་པས་སྟོང་
པ་དེ་བཞིན་ཉིད་ཀྱི་རྣམ་པར་ཤེས་པ་དང༌། ཐུབ་པས་དེ་བཞིན་ཉིད་རྟོགས་པ་དེ་གཞན་
ལ་བསྟན་པ་ཤེས་པ་ཞེས་བྱ་བའི་སེམས་དཔའི་ཡེ་ཤེས་འདི་དང་བཅུ་དྲུག་ཡོད་པར་
བསྟན་པའི་ཕྱིར ། ༈ གཉིས་པ་མཐའ་དཔྱད་པ་ལ་གཉིས། དངོས་དང་། ལྟ་བ་
བྱེ་བྲག་ཏུ་བཤད་པའོ། །དང་པོ་ལ། ཁ་ཅིག དེ་བཞིན་གཤེགས་པ་འབྱུང་བ་
སོགས་ཡུལ་བཅུ་དྲུག་པོ་གང་རུང་རྟོགས་པའི་སེམས་དཔའི་ཡེ་ཤེས། སེམས་དཔའི་
གཞི་ཤེས་སྦྱོར་བའི་མཚན་ཉིད་ཟེར་ན། བྱང་སེམས་འཕགས་པའི་རྒྱུད་ཀྱི་དེ་བཞིན་
གཤེགས་པ་འབྱུང་བར་རྟོགས་པའི་ཐེག་ཆེན་སེམས་བསྐྱེད་ཆོས་ཅན། མཚོན་བྱ་དེར་
ཐལ༑ མཚན་ཉིད་དེའི་ཕྱིར། འདོད་ན། དེ་ཐེག་དམན་གྱི་རྟོགས་རིགས་སུ་གནས་
པར་ཐལ། འདོད་པའི་ཕྱིར། འདོད་མི་ནུས་ཏེ། ཐེག་ཆེན་སེམས་བསྐྱེད་ཡིན་པའི་
ཕྱིར༑ གཞན་ཡང་། གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།

༢༩༢
 སྤྱི་མཐའ་ཟུང་འབྲེལ་སྐབས་བཞི་པ།
ཐེག་དམན་གྱི་རྟོགས་རིགས་སུ་གནས་པའི་སེམས་དཔའི་ཡེ་ཤེས་ཡིན་པའི་ཕྱིར།
འདོད་ན། མི་འཐད་པར་ཐལ། ཆོས་ཅན་དེའི་ཕྱིར། ཁ་ཅིག སྐབས་འདིར་
དངོས་སུ་བསྟན་པའི་སེམས་དཔའི་ཡེ་ཤེས་ཡིན་ན། སེམས་དཔའི་གཞི་ཤེས་སྦྱོར་བ་
ཡིན་པས་ཁྱབ་ཟེར་ན། འཇིག་རྟེན་དོན་དམ་པར་མི་འཇིག་པར་མངོན་སུམ་དུ་རྟོགས་
པའི་ཐེག་ཆེན་གྱི་མཐོང་ལམ་ཆོས་ཅན། དེར་ཐལ། དེའི་ཕྱིར། དེར་ཐལ།
འཇིག་རྟེན་འཇིག་མེད་བདག་ཉིད་དང་། །ཞེས་པའི་དངོས་བསྟན་གྱི་སེམས་དཔའི་ཡེ་
ཤེས་ཡིན་པའི་ཕྱིར། འདོད་ན། ཐེག་དམན་གྱི་རྟོགས་རིགས་སུ་གནས་པར་ཐལ་
ལོ༑ ༑ ཁ་ཅིག སེམས་དཔའི་གཞི་ཤེས་སྦྱོར་བ་ཡིན་ན། སྐབས་འདིར་དངོས་སུ་
བསྟན་པའི་སེམས་དཔའི་གཞི་ཤེས་སྦྱོར་བ་ཡིན་པས་ཁྱབ་ཟེར་ན། གཟུགས་ཕྱི་རོལ་
དོན་གྱིས་སྟོང་པ་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན། དེར་
ཐལ༑ དེའི་ཕྱིར། རྟགས་སླ། འདོད་མི་ནུས་ཏེ། ཆོས་ཅན་དེའི་ཕྱིར། ཁ་
ཅིག དེ་བཞིན་གཤེགས་པ་འབྱུང་བ་སོགས་ཡུལ་བཅུ་དྲུག་པོ་གང་རུང་རྟོགས་པའི་
ཐེག་ཆེན་གྱི་གཞི་ཤེས་ཡིན་ན། སྐབས་འདིར་དངོས་སུ་བསྟན་པའི་གཞི་ཤེས་ཡིན་
པས་ཁྱབ་ཟེར་ན། གང་ཟག་གི་བདག་མེད་མངོན་སུམ་དུ་རྟོགས་པའི་རྣམ་མཁྱེན་
ཆོས་ཅན། དེར་ཐལ། དེའི་ཕྱིར། དེར་ཐལ། སངས་རྒྱས་འཕགས་པའི་རྒྱུད་ཀྱི་
གཞི་ཤེས་ཡིན་པའི་ཕྱིར། འདོད་ན། སེམས་དཔའི་ཡེ་ཤེས་ཡིན་པར་ཐལ།
འདོད་པའི་ཕྱིར།། ༈ གཉིས་པ་རང་ལུགས་ལ། ཉོན་མོངས་རྟགས་སོགས་ཀྱིས་
དབེན་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོའི་ནང་ཚན་གྱི་དང་པོ་བཞི་
མཚན་གཞི། སྐབས་འདིར་དངོས་སུ་བསྟན་པའི་སེམས་དཔའི་གཞི་ཤེས་སྦྱོར་བ་ཡིན་
པར་མཚོན། གཞི་ཤེས་པའི་ཤེར་ཕྱིན་ལ་བརྟེན་ནས་དེ་བཞིན་གཤེགས་པ་འབྱུང་བ་

༢༩༣
གཞི་ཤེས་སྦྱོར་བའི་ཤེས་མཚན།
སོགས་ཡུལ་བཅུ་དྲུག་པོ་གང་རུང་རྟོགས་པའི་ཤེས་རབ་ཀྱིས་ཟིན་ཅིང་། ཉན་ཐོས་ཀྱི་
རྟོགས་རིགས་སུ་གནས་པའི་སེམས་དཔའི་ཡེ་ཤེས་ཡིན་པ། ཞེས་མཚོན། འདིར་
བསྟན་པའི་སེམས་དཔའི་གཞི་ཤེས་སྦྱོར་བར་དེ་ལ་སྔར་བཤད་པ་ལྟར་ཟིན་བྱེད་ཀྱི་དབྱེ་
བས་བཅུ་དྲུག་ཡོད་དོ།། ༈ གསུམ་པ་རྩོད་པ་སྤོང་བ་ལ། ཁ་ཅིག ཉོན་མོངས་
རྟགས་སོགས་ཀྱིས་དབེན་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་དང་པོ་བཞི་པོ་དེ་
སེམས་པའི་གཞི་ཤེས་སྦྱོར་བ་ཡིན་པར་ཐལ། ཁྱོད་ཀྱི་མཚོན་སྦྱོར་འཐད་པའི་ཕྱིར།
འདོད་ན། འཇིག་རྟེན་དོན་དམ་པར་འཇིག་པ་མེད་པར་མངོན་སུམ་དུ་རྟོགས་པའི་ཐེག་
ཆེན་གྱི་མཐོང་ལམ་དེ་ཡང་སེམས་དཔའི་གཞི་ཤེས་སྦྱོར་བ་ཡིན་པར་ཐལ། འདོད་པ་
གང་ཞིག དེ་སེམས་དཔའི་ངོ་བོ་ཉིད་ཀྱི་རྣལ་འབྱོར་དང་པོ་བཞི་པོ་གང་རུང་ཡིན་པའི་
ཕྱིར༑ ཕྱི་མ་དེར་ཐལ། དེ་འཇིག་རྟེན་འཇིག་མེད་ཅེས་པའི་དངོས་བསྟན་གྱི་སེམས་
དཔའི་སྦྱོར་བ་ཡིན་པའི་ཕྱིར། ཟེར་ན། སྐྱོན་མེད་དེ། དེའི་དངོས་བསྟན་གྱི་ཟིན་
བྱེད་སེམས་དཔའི་ཡེ་ཤེས་ཡིན་ཀྱང༌། ངོ་བོ་ཉིད་ཀྱི་རྣལ་འབྱོར་དང་པོ་བཞི་གང་རུང་
མ་ཡིན་པའི་ཕྱིར། ཕྱི་མ་དེར་ཐལ། དེ་བཞི་པོ་གང་རུང་ལ་གཞི་ཤེས་ཀྱིས་ཁྱབ་པའི་
ཕྱིར།།
ལུང་མ་བསྟན་གྱི་ལྟ་ངན།
༈ གཉིས་པ་ལྟ་བ་བྱེ་བྲག་ཏུ་བཤད་པ་ནི། འགྲེལ་པར་གསལ་བར་མ་གསུངས་ཀྱང་
གསེར་འཕྲེང་དང༌། རྣམ་བཤད་ལས་བཤད་པ་བཞིན་འདིར་བརྗོད་པ་ནི། འདི་ལ་
གསུམ་ལས། དང་པོ་ལ་ཁ་ཅིག བདག་དང་འཇིག་རྟེན་རྟག་པར་ལྟ་བ། མི་རྟག་
པར་ལྟ་བ། གཉིས་ཀར་ལྟ་བ། གཉིས་ཀ་མ་ཡིན་པར་ལྟ་བ་བཞི་སྔོན་གྱི་མཐའ་ལ་

༢e
 སྤྱི་མཐའ་ཟུང་འབྲེལ་སྐབས་བཞི་པ།
བརྟེན་པའི་ལུང་མ་བསྟན་གྱི་ལྟ་ངན་ཡིན་ནོ། །ཟེར་ན། འོ་ན། བདག་དང་འཇིག་
རྟེན་རྟག་མི་རྟག་གང་རུང་དུ་ལྟ་མི་རིགས་པར་ཐལ། དེ་རྟག་པར་ཡང་ལྟ་མི་རིགས།
མི་རྟག་པར་ཡང་ལྟ་མི་རིགས་པའི་ཕྱིར། ཕྱི་མ་དེར་ཐལ། དེར་ལྟ་བ་ལུང་མ་བསྟན་
གྱི་ལྟ་ངན་ཡིན་པའི་ཕྱིར། རྟགས་ཁས། འདོད་ན། བདག་དང་འཇིག་རྟེན་ཆོས་
ཅན༑ རྟག་མི་རྟག་གང་རུང་དུ་ལྟ་རིགས་པར་ཐལ། དེ་གང་རུང་དུ་འཛིན་རིགས་
པའི་ཕྱིར། དེར་ཐལ། དེ་གང་རུང་ཡིན་པའི་ཕྱིར། དེར་ཐལ། གཞི་གྲུབ་པའི་
ཕྱིར༑ གཞན་ཡང་། བདག་དང་འཇིག་རྟེན་རྟག་མི་རྟག་གང་རུང་དུ་ལྟ་རིགས་པར་
ཐལ༑ དེ་མི་རྟག་པར་ལྟ་རིགས་པའི་ཕྱིར། དེ་དེར་ཐལ། དེ་མི་རྟག་པ་ཡིན་པའི་
ཕྱིར༑ ཁྱབ་སྟེ། འཇིག་རྟེན་མི་རྟག་པར་ལྟ་བའི་ལྟ་བ་དེ་ལྟ་བ་རྣམ་དག་ཡིན་པའི་
ཕྱིར ༈ དེར་ཐལ། འདུས་བྱས་མི་རྟག་པར་ལྟ་བའི་ལྟ་བ་དེ་ལྟ་བ་རྣམ་དག་ཡིན་པའི་
ཕྱིར༑ གཞན་ཡང་། བདག་དང་འཇིག་རྟེན་རྟག་མི་རྟག་གཉིས་ཀ་མ་ཡིན་པར་ལྟ་
མི་རིགས་པར་ཐལ། དམ་བཅའ་འཐད་པའི་ཕྱིར། འདོད་ན་དེ་རིགས་པར་ཐལ།
དེ་དེ་གཉིས་ཀ་མ་ཡིན་པར་འཛིན་རིགས་པའི་ཕྱིར། དེར་ཐལ། དེ་དེ་གཉིས་ཀ་མི་
ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར། ཁ་ཅིག དེ་བཞིན་
གཤེགས་པ་གྲོངས་ཕན་ཆད་འབྱུང་བར་ལྟ་བ་མི་འབྱུང་བར་ལྟ་བ་སོགས་བཞི་པོ་དེ།
མྱང་འདས་ཀྱི་མཐའ་ལ་བརྟེན་པའི་ལུང་མ་བསྟན་གྱི་ལྟ་ངན་ཡིན་ཟེར་ན། འོ་ན།
དེ་བཞིན་གཤེགས་པ་གྲོངས་ཕན་དུ་མི་འབྱུང་བར་ལྟ་བ་དང༌། འབྱུང་མི་འབྱུང་གཉིས་
ཀ་མ་ཡིན་པར་ལྟ་བ་དེ་ལུང་མ་བསྟན་གྱི་ལྟ་ངན་ཡིན་པར་ཐལ། དམ་བཅའ་འཐད་
པའི་ཕྱིར། འདོད་ན། དེ་བཞིན་གཤེགས་པ་གྲོངས་ཕན་ཆད་དུ་མི་འབྱུང་བ་མ་ཡིན་
པར་ཐལ། འདོད་པའི་ཕྱིར། འདོད་ན། དེར་འབྱུང་བར་ཐལ། འདོད་པའི་ཕྱིར།

༢eདལ
ལུང་མ་བསྟན་གྱི་ལྟ་ངན། །
འདོད་ན། དེ་བཞིན་གཤེགས་པ་གྲོངས་པ་ཡོད་པར་ཐལ་ལོ། །གཞན་ཡང༌། དེ་
བཞིན་གཤེགས་པ་གྲོངས་ཕན་ཆད་དུ་འབྱུང་མི་འབྱུང་གཉིས་ཀ་མ་ཡིན་པར་ལྟ་མི་
རིགས་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་ལྟར་ལྟ་
རིགས་པའི་ཕྱིར། དེར་ཐལ། དེ་དེ་གཉིས་ཀ་མ་ཡིན་པའི་ཕྱིར། རྟགས་སླའོ།།
༈ གཉིས་པ་རང་གི་ལུགས་ལ། འདིར་བསྟན་ལུང་མ་བསྟན་བཅུ་བཞིའི་ཁྱད་པར་
ཡོད་དེ། ། ཕྱི་རོལ་པའི་རྒྱད་ཀྱི་གང་ཟག་གི་བདག་དང་འཇིག་རྟེན་རྟག་པར་ལྟ་བ།
མི་རྟག་པར་ལྟ་བ། རང་བཞིན་རྟག་ལ་གནས་སྐབས་མི་རྟག་པར་ལྟ་བ། གཉིས་ཀ་
མ་ཡིན་པའི་ཆོས་སུ་ལྟ་བ་རྣམས་ནི་སྔོན་གྱི་མཐའ་ལ་བརྟེན་པའི་ལུང་མ་བསྟན་གྱི་ལྟ་
ངན་དང༌། དེའི་རྒྱུད་ཀྱི་གང་ཟག་གི་བདག་དང་འཇིག་རྟེན་མཐའ་དང་ལྡན་པ་སྐྱེ་བ་ཕྱི་
མར་མི་འཇུག་པའི་ཆོས་སུ་ལྟ་བ་དང༌། མཐའ་དང་མི་ལྡན་པ་ཕྱི་མར་འཇུག་པར་ལྟ་
བ༑ གནས་སྐབས་མི་འཇུག་ཅིང་སྤྱིར་འཇུག་པར་ལྟ་བ། གཉིས་ཀ་མ་ཡིན་པའི་
ཆོས་སུ་ལྟ་བ་རྣམས་ནི་ཕྱི་མའི་མཐའ་ལ་བརྟེན་པའི་ལུང་མ་བསྟན་གྱི་ལྟ་ངན་དང༌།
དེའི་རྒྱུད་ཀྱི་གང་ཟག་གི་བདག་གི་གྲོལ་བ་པོ་གྲོངས་ཕན་ཆད་འབྱུང་བར་ལྟ་བ། མི་
འབྱུང་བའི་ཆོས་སུ་ལྟ་བ། འབྱུང་མི་འབྱུང་གཉིས་ཀར་ལྟ་བ། གཉིས་ཀ་མ་ཡིན་
པའི་ཆོས་སུ་ལྟ་བ་རྣམས་ནི་མྱང་འདས་ཀྱི་མཐའ་ལ་བརྟེན་པའི་ལུང་མ་བསྟན་གྱི་ལྟ་
ངན་དང༌། གང་ཟག་གི་བདག་དང་ཕུང་པོ་རྫས་གཅིག་ཏུ་ལྟ་བ་དང༌། རྫས་ཐ་དད་དུ་
ལྟ་བ་ནི་ལུས་སྲོག་ལ་བརྟེན་པའི་ལུང་མ་བསྟན་གྱི་ལྟ་ངན་དང་བཅུ་བཞི་ཡོད་པའི་ཕྱིར།
དེ་དག་གང་ལ་གཙོ་ཆེ་བའི་ཁྱད་པར་ཡོད་དེ། གང་ཟག་གི་བདག་དང་འཇིག་རྟེན་
རྟག་པར་ལྟ་བ། དེ་མཐའ་དང་མི་ལྡན་པ་ཕྱི་མར་འཇུག་པར་ལྟ་བ། དེ་གྲོངས་ཕན་
ཆད་འབྱུང་བར་ལྟ་བ། དེ་དང་ཕུང་པོ་རྫས་ཐ་དད་དུ་ལྟ་བ་རྣམས་ནི་ཕྱི་རོལ་གྲངས་ཅན་

འes
 སྤྱི་མཐའ་ཟུང་འབྲེལ་སྐབས་བཞི་པ།
པ་ལ་གཙོ་ཆེ་ཞིང་། ཡུལ་ལ་སྒྲུབ་པའི་རྣམ་པས་འཇུག་པས་གཡོ་བའི་ལྟ་བ་དང་།
གང་ཟག་གི་བདག་དང་འཇིག་རྟེན་མི་རྟག་པར་ལྟ་བ། དེ་མཐའ་དང་ལྡན་པ་ཕྱི་མར་
མི་འཇུག་པའི་ཆོས་སུ་ལྟ་བ། དེ་གྲོངས་ཕན་ཆད་མི་འབྱུང་བའི་ཆོས་སུ་ལྟ་བ་རྣམས་
ནི་ཕྱི་རོལ་རྒྱང་ཕན་པ་ལ་གཙོ་ཆེ་ཞིང་། ཡུལ་ལ་དགག་པའི་རྣམ་པས་འཇུག་པས་
མཐའ་དེ་དག་གཉིས་ཀ་ཡིན་པའི་ཕྱིར་ལྟ་བ་རྣམས་ནི་ཕྱི་རོལ་
འདུ་བའི་ལྟ་བ་དང༌། 
གཅེར་བུ་བ་ལ་གཙོ་ཆེ་ཞིང་། དགག་སྒྲུབ་ཆ་མཉམ་པའི་རྣམ་པས་འཇུག་པས་བཀྲམ་
པའི་ལྟ་བ་དང༌། མཐའ་དེ་དག་གང་དུ་ཡང་བརྗོད་དུ་མེད་པ་གཉིས་ཀ་མ་ཡིན་པའི་
ཆོས་སུ་ལྟ་བ་རྣམས་ནི་ཕྱི་རོལ་གནས་མ་བུ་བ་ལ་གཙོ་ཆེ་ཞིང་། དགག་སྒྲུབ་གཉིས་
ཀ་འགོག་པའི་རྣམ་པས་འཇུག་པས་བཙུམས་པའི་ལྟ་བ་དང་། གང་ཟག་གི་བདག་
༑
དང་ཕུང་པོ་རྫས་གཅིག་ཏུ་ལྟ་བ་ནི་ཕྱི་རོལ་བྱེ་བྲག་པ་ལ་གཙོ་ཆེ་བར་འཇོག་པའི་ཕྱིར་རོ
ཕྱི་རོལ་པའི་རྒྱུད་ཀྱི་ལུང་མ་བསྟན་གྱི་ལྟ་ངན་བཅུ་བཞི་པོ་ཆོས་ཅན། ཁྱོད་ལ་ལུང་མ་
བསྟན་གྱི་ལྟ་ངན་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་ཀུན་ནས་བསླངས་ཏེ་
མུ་སྟེགས་བྱེད་རྣམས་ཀྱིས་སྟོན་པ་ལ་གང་ཟག་གི་བདག་དང་འཇིག་རྟེན་རྟག་གམ་མི་
རྟག་ཅེས་དྲིས་པའི་དྲི་བ་དེ་ལ་སྟོན་པས་ལན་སྟོན་མི་རུང་བར་དགོངས་ནས་ལན་མི་
བསྟན་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ལན་སྟོན་མི་རུང་བའི་རྒྱ་མཚན་
ཕྱི་རོལ་བ་དེ་དག་གིས་གང་ཟག་གི་བདག་ལས་བརྩམས་ཏེ་དྲིས་པ་ཡིན་
ཡོད་དེ། 
པས་གང་ཟག་གི་བདག་ལ་རྟག་མི་རྟག་སོགས་ཀྱི་དབྱེ་བ་མི་འཐད་པས་ཁྱད་གཞི་མེད་
པའི་ཁྱད་ཆོས་དྲིས་པ་ཡིན་པའི་ཕྱིར།། ་༈ གསུམ་པ་རྩོད་པ་སྤོང་བ་ལ༑ ཁ་
འདིར་བསྟན་ལུང་མ་བསྟན་གྱི་ལྟ་ངན་བཅུ་བཞི་པོ་དེ་སྟོན་པས་ལུང་དུ་མ་བསྟན་
ཅིག 
པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར་ན། མ་ཁྱབ། འདོད་མི་ནུས་ཏེ།

༢e2/
ལུང་མ་བསྟན་གྱི་ལྟ་ངན། །
དེ་སངས་རྒྱས་ཀྱི་ལུང་ལས་བསྟན་པའི་ཕྱིར། དེར་ཐལ། དེ་མདོ་ལས་བསྟན་པའི་
ཕྱིར། དེར་ཐལ། མདོའི་བརྗོད་བྱ་ཡིན་པའི་ཕྱིར། དེར་ཐལ། གཞི་གྲུབ་པའི་
ཕྱིར། ཁ་ཅིག དེ་ལུང་ལས་མ་བསྟན་པར་ཐལ། དེ་དག་ལུང་མ་བསྟན་ཡིན་པའི་
ཕྱིར། ཟེར་ན། མ་ཁྱབ། མ་གྲུབ་ན། དེར་ཐལ། དེ་དག་དགེ་མི་དགེ་ལུང་མ་
བསྟན་གསུམ་པོ་གང་རུང་གང་ཞིག གཞན་གཉིས་གང་རུང་མ་ཡིན་པའི་ཕྱིར༑
ཁ་ཅིག ཕྱི་རོལ་པའི་རྒྱུད་ཀྱི་བདག་དང་འཇིག་རྟེན་བདེན་པར་ལྟ་བའི་ལྟ་བ་དེ་འདིར་
བསྟན་ལུང་མ་བསྟན་གྱི་ལྟ་ངན་བཅུ་བཞི་བོ་གང་རུང་ཡིན་པར་ཐལ། དེའི་རྒྱུད་ཀྱི་
བདག་དང་འཇིག་རྟེན་གང་ཟག་གི་བདག་ཏུ་བདེན་པར་ལྟ་བའི་ལྟ་བ་དེ། འདིར་བསྟན་
ལུང་མ་བསྟན་གྱི་ལྟ་ངན་བཅུ་བཞི་པོ་གང་རུང་ཡིན་པའི་ཕྱིར། ཟེར་ན། མ་ཁྱབ༑
འདོད་ན། མི་འཐད་པར་ཐལ། ལྟ་བ་དེའི་ཞེན་ཡུལ་གྱི་སྟོང་པར་རྟོགས་པའི་སེམས་
དཔའི་ཡེ་ཤེས་དེ། སེམས་དཔའི་གཞི་ཤེས་སྦྱོར་བ་མ་ཡིན་པའི་ཕྱིར། དེར་ཐལ།
དེ་སྟོང་ཉིད་རྟོགས་པའི་ཡེ་ཤེས་ཡིན་པའི་ཕྱིར། དེར་ཐལ། བདག་དང་འཇིག་རྟེན་
བདེན་པར་མེད་པ་སྟོང་ཉིད་ཡིན་པའི་ཕྱིར། གཞན་ཡང༌། དེ་མི་འཐད་པར་ཐལ།
དེ་འདྲའི་ལྟ་བ་དེ་ལྟ་བ་ལྷན་སྐྱེས་ཡིན་པའི་ཕྱིར། ཁྱབ་སྟེ། འདིར་བསྟན་ལྟ་ངན་བཅུ་
བཞི་པོ་གང་རུ ང་ཡིན་ན། ལྟ་བ་ཀུན་བཏགས་ཡིན་དགོས་པའི་ཕྱིར། ཁ་
ཅིག བདག་གི་བདག་དང་ཕུང་པོ་སྐྱེ་བ་ཕྱི་མར་མི་འཇུག་པར་ཐལ། དམ་བཅའ་
འཐད་པའི་ཕྱིར། འདོད་ན། དེ་འཇུག་པར་ཐལ། བདག་དང་ཕུང་པོ་སྐྱེ་བ་ཕྱི་མར་
འཇུག་པའི་ཕྱིར། དེར་ཐལ། བདག་སྐྱེ་བ་ཕྱི་མར་འཇུག་པའི་ཕྱིར། ཟེར་ན། མ་
ཁྱབ༑ མི་གྲུབ་ན་དེར་ཐལ། གང་ཟག་སྐྱེ་བ་ཕྱི་མར་འཇུག་པའི་ཕྱིར། དེར་ཐལ།
དེ་སྐྱེ་བ་ཕྱི་མར་འགྲོ་བའི་ཕྱིར། ཁ་ཅིག ཕུང་པོ་སྐྱེ་བ་ཕྱི་མར་འཇུག་པར་ཐལ།

༢e
 སྤྱི་མཐའ་ཟུང་འབྲེལ་སྐབས་བཞི་པ།
མདུན་གྱི་སྐྱེས་བུའི་ཕུང་པོ་སྐྱེ་བ་ཕྱི་མར་འཇུག་པའི་ཕྱིར་ན། རྣམ་པ་གཅིག་ཏུ་མ་ཁྱབ།
མ་གྲུབ་ན། དེར་ཐལ། དེའི་རྣམ་ཤེས་ཀྱི་ཕུང་པོ་སྐྱེ་བ་ཕྱི་མར་འཇུག་པའི་ཕྱིར་ན།
མ་ཁྱབ། ཁ་ཅིག བདག་རྟག་པར་ལྟ་བའི་ལྟ་བ་དེ་འདིར་བསྟན་ལུང་མ་བསྟན་གྱི་ལྟ་
ངན་ཡིན་པར་ཐལ། དེ་ལུང་མ་བསྟན་གྱི་ལྟ་ངན་ཡིན་པའི་ཕྱིར། ཟེར་ན། མ་ཁྱབ།
འདོད་མི་ནུས་སོ།།
ལམ་ཤེས་སྦྱོར་བའི་ཤེས་མཚན། །
༈ གཉིས་པ་ལམ་ཤེས་སྦྱོར་བ་ནི། སྟོང་ཉིད་མཚན་མ་མེད་བཅས་དང་། །ཞེས་པ་
ནས༑ ཤེས་པའི་མཚན་ཉིད་ཡིན་པར་བཞེད། །ཅེས་པའི་བར་གསུངས་ཏེ། དོན་
ནི༑ འགྲེལ་པར། སྟོང་པ་ཉིད་དང་མཚན་མ་མེད་པ་དང༌། ཞེས་པ་ནས། ལམ་
ཤེས་པ་ཉིད་ཀྱིས་བསྡུས་པ་ཡིན་ནོ། །ཞེས་པའི་བར་གསུངས། འཕྲོས་ནི། ལྷའི་བུ་
ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདིའི་མཚན་ཉིད་ནི་སྟོང་པ་ཉིད་དོ་མཚན་མ་མེད་
པའོ་སྨོན་པ་མེད་པའོ། །ཞེས་པ་ནས། དེ་དག་ནི་དེ་བཞིན་གཤེགས་པས་མཚན་ཉིད་
མེད་པར་མངོན་པར་རྫོགས་པར་སངས་རྒྱས་སོ། །ཞེས་པའི་བར་གྱི་མདོ་ལས་འཕྲོས་
སོ༑ ། འདིའི་སྐབས་སུ་གཉིས་ལས། ཚིག་དོན་དང་། མཐའ་དཔྱད་པའོ། །དང་
པོ་ནི། ཤེས་བྱ་ཆོས་ཅན། སེམས་དཔའི་ལམ་ཤེས་སྦྱོར་བ་བཅུ་དྲུག་ཡོད་དེ། ལམ་
ཤེས་པའི་ཤེར་ཕྱིན་ལ་བརྟེན་ནས་བདེན་པར་གྲུབ་པའི་ངོ་བོ་སྟོང་པ་ཉིད་དང༌
། རྒྱུ་ལ་
དོན་དམ་པར་མཚན་མ་མེད་པ་དང་བཅས་པ་དང་། འབྲས་བུ་ལ་དོན་དམ་པར་སྨོན་པ་
རྣམ་པར་སྤངས་པ་སྟེ་མེད་པར་རྟོགས་པའི་སེམས་དཔའི་ཡེ་ཤེས་གསུམ་དང་། དེ་
བཞིན་དུ་ཆོས་ཐམས་ཅད་དོན་དམ་པར་སྐྱེ་བ་མེད་པ་དང༌། འགག་པ་མེད་པ་དང་།

༢ee
ལམ་ཤེས་སྦྱོར་བའི་ཤེས་མཚན།
སོགས་སྒྲས་བསྡུས་པ་ནི་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་
པ་དང༌། དོན་དམ་པར་སྤང་བྱའི་དངོས་པོ་མེད་པ་དང་། བདེན་གྲུབ་ཀྱིས་སྟོང་པའི་
ངོ་བོ་ཉིད་དང་། དོན་དམ་པར་རྟེན་མེད་པ་དང༌། ནམ་མཁའི་མཚན་ཉིད་དེ་དྲུག་
དང་༑ ཆོས་ཉིད་གཞན་དུ་རྣམ་པར་འཁྲུགས་པ་མེད་པ་དང༌། བློ་སྔོན་དུ་བཏང་ནས་
འདུ་མི་བྱེད་པ་དང་། མཚན་ཉིད་དང་མཚན་གཞིའི་རབ་དབྱེ་ལ་རྣམ་པར་མི་རྟོག་པ་
དང་༑ མཚན་ཉིད་ཀྱི་རབ་ཏུ་དབྱེ་བ་དང༌། དོན་དམ་པར་མཚན་ཉིད་མེད་པ་ཉིད་དུ་
རྟོགས་པའི་སེམས་དཔའི་ཡེ་ཤེས་དང་བཅུ་དྲུག་ཡོད་པའི་ཕྱིར། ཤེས་བྱ་ཆོས་ཅན།
ཤེས་པའི་མཚན་ཉིད་ལས་ཤེས་པ་ཉིད་ཀྱི་སྐབས་ཀྱིས་བསྡུས་པ་ཡིན་པར་བཞེད་ད །
སྔར་བཤད་པ་འདི་རྣམས་ཀྱིས་མཚོན་པའི་སྒོ་ནས་བསྡུས་པ་ཡིན་པར་བཞེད་པའི་ཕྱིར།།
༈ གཉིས་པ་མཐའ་དཔྱད་པ་ལ་དགག་གཞག་གཉིས་ལས། དང་པོ་ལ། ཁ་
གཞན་དོན་བྱ་དཀའ་བ་སོགས་སྒྲུབ་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་
ཅིག 
བར་བ་ལྔ་པོ་དེ་མཚན་གཞི། སེམས་དཔའི་ལམ་ཤེས་སྦྱོར་བ་ཡིན་པར་མཚོན།
སྟོང་ཉིད་མཚན་མེད་སོགས་ཡུལ་བཅུ་དྲུག་པོ་གང་རུང་རྟོགས་པའི་སེམས་དཔའི་ཡེ་
ཤེས་ཡིན་པ་ཞེས་མཚོན་ཟེར་ན། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། སེམས་དཔའི་ཡེ་ཤེས་ཡིན་
རང་ཡུལ་ཀུན་རྫོབ་ཀྱི་རྣམ་པ་ཤར་བའི་སེམས་དཔའི་ཡེ་ཤེས་
པའི་ཕྱིར། འདོད་ན། 
ཡིན་པར་ཐལ། འདོད་པའི་ཕྱིར། གཞན་ཡང་། གང་ཟག་གི་བདག་མེད་མངོན་
སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། སྟོང་ཉིད་མཚན་མེད་སོགས་ཡུལ་བཅུ་དྲུག་པོ་གང་
རུང་གང་ཟག་གི་བདག་མེད་ཕྲ་མོ་ཡིན་པར་ཐལ་ལོ།། གཉིས་པ་རང་ལུགས་ལ།

༣༠༠
 སྤྱི་མཐའ་ཟུང་འབྲེལ་སྐབས་བཞི་པ།
གཞན་དོན་བྱ་དཀའ་བ་སོགས་སྒྲུབ་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་བར་པ་
ལྔ་པོ་དེ་མཚན་གཞི། སྐབས་འདིར་བསྟན་པའི་སེམས་དཔའི་ལམ་ཤེས་སྦྱོར་བ་ཡིན་
པར་མཚོན། སྟོང་ཉིད་མཚན་མེད་སོགས་ཡུལ་བཅུ་དྲུག་པོ་གང་རུང་རྟོགས་པའི་
ཤེས་རབ་ཀྱིས་ཟིན་པའི་སེམས་དཔའི་ཡེ་ཤེས་ཡིན་པ་ཞེས་མཚོན་ནོ།།
རྣམ་མཁྱེན་སྦྱོར་བའི་ཤེས་མཚན།
༈ གསུམ་པ་རྣམ་མཁྱེན་སྦྱོར་བ་ནི། དེ་ནི་ཉིད་ཀྱི་ཆོས་བརྟེན་ནས། །ཞེས་པ་ནས།
ཤེས་པའི་མཚན་ཉིད་ཅེས་བཤད་དོ། །ཞེས་པའི་བར་གསུངས་ཏེ། དོན་ནི། འགྲེལ་
པར༑ དེ་བཞིན་གཤེགས་པ་ཉིད་ཀྱི་ཆོས་ལ་མངོན་པར་བརྟེན་ནས་གནས་པ་དང་།
ཞེས་པ་ནས། ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་ནོ། །ཞེས་པའི་བར་
གསུང་༑ འཕྲོས་ནི། དེ་བཞིན་གཤེགས་པ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་
འདི་ལ་བརྟེན་ཅིང་གནས་སོ། །ཞེས་པ་ནས། ཤེར་ཕྱིན་ནི་དེ་བཞིན་གཤེགས་པ་ལ་
འཇིག་རྟེན་འདིའི་འདུ་ཤེས་པ་དང་ཕ་རོལ་གྱི་འདུ་ཤེས་སུ་ཡང་མི་འགྱུར་བར་དེ་ལྟར་
སྟོན་ཏོ། །ཞེས་པའི་བར་གྱི་མདོ་ལས་འཕྲོས་སོ། །འདིའི་སྐབས་སུ་གཉིས། ཚིག་
དོན་དང༌། མཐའ་དཔྱད་པའོ། །དང་པོ་ནི། ཤེས་བྱ་ཆོས་ཅན། སེམས་དཔའི་
རྣམ་མཁྱེན་སྦྱོར་བ་བཅུ་དྲུག་ཡོད་དེ། དེ་བཞིན་གཤེགས་པ་དེ་ནི་དེ་ཉིད་ཀྱི་ཆོས་ལ་
བརྟེན་ནས་མཐོང་ཆོས་ལ་བདེ་བར་གནས་པར་རྟོགས་པའི་སེམས་དཔའི་ཡེ་ཤེས་དང༌།
དགེ་བའི་གཤེས་གཉེན་ལ་གུས་པར་བྱ་བ་དང༌། བཀའ་ལས་མི་འདའ་བར་བླ་མ་ཉིད་
དུ་བྱ་བ་དང་། རྙེད་བཀུར་གྱིས་མཉེས་པར་བྱ་བ་དང་། བླ་མ་དེ་ལ་མཆོད་པར་བྱེད་
པ་དང་། དོན་དམ་པར་མཆོད་པ་སོགས་བྱེད་པ་མེད་པ་དང་། ཡེ་ཤེས་ཀྱིས་ཤེས་བྱ་

༣༠༡
རྣམ་མཁྱེན་སྦྱོར་བའི་ཤེས་མཚན།
ཀུན་ཏུ་འཇུག་པར་མཁྱེན་པ་གང་ཡིན་པ་དང་། དོན་དམ་པར་མ་མཐོང་བའི་དོན་སྟོན་
པར་མཛད་པ་དང༌། འཇིག་རྟེན་བདེན་པས་སྟོང་པའི་སྟོང་པ་ཉིད་ཀྱི་རྣམ་པ་ཤེས་པ་
དང་༑ འཇིག་རྟེན་བདེན་སྟོང་ཉིད་དུ་བརྗོད་པ་དང༌། དེ་བདེན་སྟོང་ཉིད་ཤེས་པར་
མཛད་པ་དང་། དེ་ལྟར་མངོན་སུམ་དུ་མཐོང་བར་མཛད་པ་དང༌། ཆོས་ཉིད་བསམ་
གྱིས་མི་ཁྱབ་པ་ཉིད་དུ་སྟོན་པ་དང༌། དོན་དམ་པར་སྤོས་པ་ཞི་བ་ཉིད་དུ་སྟོན་པ་དང༌།
འཇིག་རྟེན་ལ་བདེན་པར་འདུ་ཤེས་པ་འགོག་པ་དང༌། འདི་དང་ཕ་རོལ་ལ་དོན་དམ་
པར་བླང་དོར་གྱི་འདུ་ཤེས་འགོག་པ་ཤེས་པའི་སེམས་དཔའི་ཡེ་ཤེས་དང་བཅུ་དྲུག་ཡོད་
པའི་ཕྱིར། ཤེས་བྱ་ཆོས་ཅན། རྣམ་པ་ཀུན་མཁྱེན་ཉིད་ཀྱི་ཚུལ་ལ་ནི་ཤེས་པའི་མཚན་
ཉིད་བཅུ་དྲུག་བཤད་པ་ཡིན་ཏེ། སྔར་བཤད་པ་ལྟར་ཡོད་པའི་ཕྱིར།། ་༈ གཉིས་པ་
མཐའ་དཔྱད་པ་ལ་གཉིས་ལས། དང་པོ་ནི། ཁ་ཅིག གཞི་ལམ་གྱི་ཁྱད་པར་ལ་
དམིགས་པ་སོགས་སེམས་དཔའི་ངོ་བོ་ཉིད་ཀྱི་རྣལ་འབྱོར་ཐ་མ་བདུན་པོ་མཚན་གཞི།
སེམས་དཔའི་རྣམ་མཁྱེན་སྦྱོར་བ་ཡིན་པར་མཚོན། ཐུབ་པས་དེ་བཞིན་ཉིད་ཀྱི་ཆོས་ལ་
དམིགས་ནས་མཐོང་ཆོས་ལ་བདེ་བར་གནས་པ་སོགས་ཡུལ་བཅུ་དྲུག་པོ་གང་རུང་གི་
རྣམ་པ་ཅན་གྱི་སེམས་དཔའི་ཡེ་ཤེས་ཡིན་པ་ཞེས་མཚོན་ཟེར་ན། དེ་མི་འཐད་པར་
ཐལ༑ སེམས་དཔའི་རྣམ་མཁྱེན་སྦྱོར་བ་ཡིན་ན་མཚན་ཉིད་དེ་ཡིན་པས་མ་ཁྱབ་པའི་
ཕྱིར༑༑ ་ ༈ གཉིས་པ་རང་ལུགས་ནི། མཚན་གཞི་ནི་སྔར་ལྟར་ལ། སྐབས་
འདིར་བསྟན་པའི་སེམས་དཔའི་རྣམ་མཁྱེན་སྦྱོར་བ་ཡིན་པར་མཚོན། དེ་འདྲའི་ཡུལ་
བཅུ་དྲུག་གང་རུང་རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་ཡེ་ཤེས་ཡིན་པ་
ཞེས་མཚོན་ནོ།།

༣༠༢
 སྤྱི་མཐའ་ཟུང་འབྲེལ་སྐབས་བཞི་པ།
ཁྱད་མཚན། ས་
༈ གཉིས་པ་ཁྱད་མཚན་མདོར་བསྟན་ནི། བསམ་མི་ཁྱབ་སོགས་ཁྱད་པར་གྱིས།།
ཞེས་སོགས་རྐང་པ་བཞི་གསུངས་ཏེ། དོན་ནི། འགྲེལ་པར། བསམ་གྱིས་མི་ཁྱབ་
པ་དང་། མི་མཉམ་པ་ལ་སོགས་པའི་ཁྱད་པར་གྱིས། ཞེས་པ་ནས། ཁྱད་པར་གྱི་
མཚན་ཉིད་ཡིན་ནོ། །ཞེས་པའི་བར་གསུངས། འདིའི་སྐབས་སུ་ཚིག་དོན་ནི།
ཤེས་བྱ་ཆོས་ཅན། ཁྱད་མཚན་བཅུ་དྲུག་ཡོད་དེ། སྡུག་བསྔལ་བདེན་པའི་ཆོས་ཉིད་
བསམ་གྱིས་མི་ཁྱབ་པ་ཐུགས་སུ་ཆུད་པ་དང༌། མི་མཉམ་པ་ལ་སོགས་པའི་ཁྱད་པར་
གྱིས་སྡུག་བདེན་ལ་སོགས་པ་བདེན་བཞིའི་ཆོས་ཉིད་མངོན་སུམ་དུ་རྟོགས་པའི་སྒོ་ནས་
ཉན་རང་གི་སྦྱོར་བ་ལས་ཁྱད་ཞུགས་པའི་བདེན་པའི་ སྤྱོད་ཡུལ་ཅན་གྱི་ཐེག་ཆེན་གྱི་
མཐོང་ལམ་ཤེས་བཟོད་སྐད་ཅིག་མ་བཅུ་དྲུག་གི་དབང་གིས་མཚོན་བྱེད་ཁྱད་པར་གྱི་
མཚན་ཉིད་བཅུ་དྲུག་བཤད་པ་ཡིན་པའི་ཕྱིར། དེ་དག་ཀྱང་གང་ཞེ་ན། རྒྱས་བཤད་
ནི༑ བསམ་མི་ཁྱབ་དང་མི་མཉམ་དང་། །ཞེས་པ་ནས། ཁྱད་དུ་འཕགས་པས་ཁྱད་
པར་ལམ། །ཞེས་པའི་བར་གསུངས་ཏེ། དོན་ནི། ཡང་དག་པར་རྫོགས་པའི་
སངས་རྒྱས་ལ་སོགས་པས་ལེགས་པར་ཡོངས་སུ་བཟུང༌། ཞེས་པ་ནས། ཁྱད་པར་
གྱི་ལམ་ཡིན་པར་ཁྱད་ཞུགས་སོ། །ཞེས་པའི་བར་གསུང་། འཕྲོས་ནི། རབ་
འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ནི་བསམ་གྱིས་མི་ཁྱབ་པའི་བྱ་བ་དང་།
ཞེས་པ་ནས། བྱང་སེམས་དེ་ནི་སངས་རྒྱས་ཀྱི་ཞིང་གཞན་ནམ་དགའ་ལྡན་གྱི་གནས་
ནས་ཤི་འཕོས་ཏེ་འདིར་སྐྱེས་པ་ཡིན་ནོ། །ཞེས་པའི་བར་གྱི་མདོ་ལས་འཕྲོས་སོ།།

༣༠༣
ཁྱད་མཚན། ས་
འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི། ཤེས་
བྱ་ཆོས་ཅན། ཁྱད་མཚན་དེ་ལ་རྒྱས་པར་དབྱེ་ན་བཅུ་དྲུག་ཡོད་དེ། སྡུག་བདེན་གྱི་
ཆོས་ཉིད་བསམ་གྱིས་མི་ཁྱབ་པ་དང༌། ཆོས་ཉིད་དེ་དཔེས་མི་མཉམ་པ་དང༌། ཐ་
སྙད་པའི་ཚད་མས་གཞལ་བ་ལས་འདས་པ་དང༌། གྲངས་ཀྱིས་བགྲང་བ་ལས་ཡང་
དག་པར་འདས་པ་སྟེ་བཞི་མངོན་སུམ་དུ་རྟོགས་པའི་སེམས་དཔའི་ཡེ་ཤེས་བཞི་དང་།
འཕགས་པའི་གང་ཟག་གི་ཡོན་ཏན་ཀུན་སྡུད་པ་དང༌། ཆོས་ཐམས་ཅད་ཤེས་པའི་
སྐྱེས་བུ་མཁས་པ་ཡིས་རིག་པར་བྱ་བ་ཉིད་དང་། ཉན་རང་དང་ཐུན་མོང་མ་ཡིན་པའི་
དངོས་པོ་ཡོངས་སུ་ཤེས་པར་བྱ་བ་ཉིད་དང་། རང་གི་མངོན་པར་ཤེས་པ་ཤིན་ཏུ་མྱུར་
བ་སྟེ་ཀུན་འབྱུང་གི་ཆོས་ཉིད་རྟོགས་པའི་ས མས་དཔའི་ཡེ་ཤེས་བཞི་དང་། ཆོས་
ཐམས་ཅད་དོན་དམ་པར་བྲི་བ་དང་གང་བ་མེད་པ་དང་། ཕྱིན་དྲུག་དྲག་ཏུ་སྒྲུབ་པ་
དང་༑ བསོད་ནམས་དང་ཡེ་ཤེས་ཀྱི་ཚོགས་ཡང་དག་པར་འགྲུབ་པ་དང༌། ཐབས་
ཀྱིས་ཟིན་པའི་རྣམ་པར་མི་རྟོག་པ་ཆོས་ཐམས་ཅད་ལ་དམིགས་པ་སྟེ་འགོག་པའི་ཆོས་
ཉིད་རྟོགས་པའི་སེམས་དཔའི་ཡེ་ཤེས་བཞི་དང་། བྱང་ཆུབ་སེམས་དཔའི་ལམ་གྱི་
རིགས་ལ་བརྟེན་པ་དང་བཅས་པ་དང༌། ཕ་རོལ་ཏུ་ཕྱིན་པའི་རྒྱུ་ཚོགས་མཐའ་དག་པ་
ལྡན་པ་དང་། ཐེག་ཆེན་གྱི་ལམ་རྫོགས་པར་སྟོན་པའི་ཡོངས་འཛིན་དགེ་བའི་བཤེས་
གཉེན་དང་བཅས་པ་དང༌། ཆོས་གང་ལ་ཡང་བདེན་ཞེན་གྱི་རོ་མྱང་བ་མེད་པ་སྟེ་ལམ་
བདེན་གྱི་ཆོས་ཉིད་རྟོགས་པའི་སེམས་དཔའི་ཡེ་ཤེས་བཞི་དང་བཅས་པ་ཁྱད་པར་གྱི་
མཚན་ཉིད་བཅུ་དྲུག་གི་བདག་ཉིད་དུ་ཤེས་པར་བྱ་བ་ཡིན་པའི་ཕྱིར། ཤེས་བྱ་ཆོས་
ཅན༑ རྒྱུ་མཚན་གང་གིས་ལམ་ཤེས་དང་རྣམ་མཁྱེན་གྱི་སྦྱོར་བའི་ལམ་ནི་ཁྱད་པར་གྱི་
ལམ་དུ་བཇོག་པའི་རྒྱུ་མཚན་ཡོད་དེ། ལམ་གཞན་ཉན་རང་གི་ལམ་དག་ལས་ཁྱད་

༣༠
 སྤྱི་མཐའ་ཟུང་འབྲེལ་སྐབས་བཞི་པ།
པར་དུ་འཕགས་པའི་སྒོ་ནས་བཞག་པ་ཡིན་པའི་ཕྱིར། དེ་ལྟར་འཇོག་པའི་རྒྱུ་མཚན་
ཡང་ཡོད་དེ། ལམ་དེ་སངས་རྒྱས་ལེགས་པར་སྒྲུབ་པའི་ཤེས་རབ་ཁྱད་པར་ཅན་སྔར་
བཤད་པ་དེ་དག་གིས་ཟིན་པའི་སྒོ་ནས་ཁྱད་པར་དུ་འཕགས་པར་འཇོག་པའི་ཕྱིར།།
གཉིས་པ་མཐའ་དཔྱད་པ་ལ་དགག་གཞུག་གཉིས་ལས། དང་པོ་ལ། ཁ་
ཅིག སྡུག་བསྔལ་བདེན་པའི་ ཆོས་ཉིད་བསམ་གྱིས་མི་ཁྱབ་པ་སོགས་རྟོ གས་པའི་
སེམས་དཔའི་ཡེ་ཤེས། དམན་པའི་སྦྱོར་བ་ལས་ཁྱད་པར་དུ་འཕགས་པའི་སེམས་
དཔའི་སྦྱོར་བའི་མཚན་ཉིད་ཟེར་ན། བདེན་འཛིན་གྱིས་བཅིངས་པའི་ཐེག་ཆེན་གྱི་
ཚོགས་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
སེམས་དཔའི་ཡེ་ཤེས་ཡིན་པའི་ཕྱིར། ཁྱབ་སྟེ། སེམས་དཔའི་སྦྱོར་བ་ཡིན་ན།
ངོ་བོ་སྒོ་ནས་དམན་པའི་སྦྱོར་བ་ལས་ཁྱད་པར་དུ་འཕགས་དགོས་པའི་ཕྱིར། འདོད་
མི་ནུས་ཏེ། ཆོས་ཅན་དེ་ཡིན་པའི་ཕྱིར། ཁ་ཅིག དེ་རྟོགས་པའི་ཤེས་རི བ་ཀྱིས་
ཟིན་པའི་སེམས་དཔའི་ཡེ་ཤེས། དེའི་མཚན་ཉིད་ཟེར་ན། དེ་ཡང་མི་འཐད་པར་
ཐལ། དེ་ལ་ཡང་སྔར་གྱི་སྐྱོན་དེ་འཇུག་པའི་ཕྱིར། ཁ་ཅིག སྡུག་བསྔལ་བདེན་
པའི་ཆོས་ཉིད་བསམ་གྱིས་མི་ཁྱབ་པ་སོགས་ཡུལ་བཅུ་དྲུག་པོ་གང་རུང་རྟོགས་པའི་
ཤེས་རབ་ཀྱིས་ཟིན་པའི་སེམས་དཔའི་ཡེ་ཤེས། སྐབས་འདིར་དངོས་སུ་བསྟན་པའི་
དམན་པའི་སྦྱོར་བ་ལས་ཁྱད་པར་དུ་འཕགས་པའི་སེམས་དཔའི་སྦྱོར་བའི་མཚན་ཉིད་
ཟེར་ན། བྱང་སེམས་འཕགས་པའི་རྒྱུད་ཀྱི་སེམས་དཔའི་གཞི་ཤེས་སྦྱོར་བ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། བྱང་འཕགས་ཀྱི་མཁྱེན་པ་
ཡིན་པའི་ཕྱིར། འདོད་མི་ནུས་ཏེ། ཐེག་དམན་གྱི་རྟོགས་རིགས་སུ་གནས་པའི་
སེམས་དཔའི་ཡེ་ཤེས་ཡིན་པའི་ཕྱིར། ཁ་ཅིག ཉོན་མོངས་རྟགས་སོགས་ཀྱིས་

༣༠
ཁྱད་མཚན། །
དབེན་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ། སྐབས་འདིར་དངོས་
སུ་བསྟན་པའི་དམན་པའི་སྦྱོར་བ་ལས་ཁྱད་པར་དུ་འཕགས་པའི་སེམས་དཔའི་སྦྱོར་བ་
ཡིན་ནོ། །ཟེར་ན། དེ་མི་འཐད་པར་ཐལ། ཉོན་མོངས་རྟགས་སོགས་ཀྱིས་དབེན་
པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་དང་པོ་བཞི་པོ་དེ་མ་ཡིན་པའི་ཕྱིར། དེར་
ཐལ༑ གཞུང་འདིས་སེམས་དཔའི་གཞི་ཤེས་སྦྱོར་བ་དེ་དམན་པའི་སྦྱོར་བ་ལས་ཁྱད་
པར་དུ་འཕགས་པར་དངོས་སུ་མ་བསྟན་པའི་ཕྱིར།། ༈ གཉིས་པ་རང་ལུགས་ལ།
ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་
དྲུག་པོ་དེ་མཚན་གཞི། སྐབས་འདིར་བསྟན་པའི་དམན་པའི་སྦྱོར་བ་ལས་ཁྱད་པར་དུ་
འཕགས་པའི་སེམས་དཔའི་སྦྱོར་བ་ཡིན་པར་མཚོན། སྡུག་བསྔལ་བདེན་པའི་ཆོས་
ཉིད་བསམ་གྱིས་མི་ཁྱབ་པ་སོགས་ཡུལ་བཅུ་དྲུག་པོ་གང་རུང་རྟོགས་པའི་ཤེས་རབ་
ཀྱིས་ཟིན་པའི་སེམས་དཔའི་ཡེ་ཤེས་ཡིན་པ་ཞེས་མཚོན།།
བྱེད་མཚན།
༈ གསུམ་པ་བྱེད་མཚན་ནི། ཕན་དང་བདེ་དང་སྐྱོབ་པ་དང༌། །ཞེས་པ་ནས།
འདི་ནི་བྱེད་པའི་མཚན་ཉིད་ཡིན། །ཞེས་པའི་བར་གསུངས་ཏེ། །དོན་ནི། འགྲེལ་
པར༑ མ་འོངས་པའི་ཕན་པ་དང༌། ཚེ་འདིའི་བདེ་བ་དང་། ཞེས་པ་ནས། རྟེན་གྱི་
མཛད་པ་གཅིག་སྟེ། ཞེས་པའི་བར་གསུང༌། འཕྲོས་ནི། རབ་འབྱོར་བྱང་ཆུབ་
སེམས་དཔའ་རྣམས་ཀྱིས་འཇིག་རྟེན་ལ་ཕན་པའི་ཕྱིར་ཡང་དག་པར་ཞུགས་པའོ། །
ཞེས་པ་ནས། རབ་འབྱོར་ཆོས་ཐམས་ཅད་ནི་གཟུགས་ཀྱི་ངང་ཚུལ་ཅན་ཏེ། དེ་དག་
ནི་ངང་ཚུལ་དེ་ལས་མི་འདའོ། །ཞེས་སོགས་ཀྱི་མདོ་ལས་འཕྲོས་སོ། །འདིའི་

༣༠s
 སྤྱི་མཐའ་ཟུང་འབྲེལ་སྐབས་བཞི་པ།
སྐབས་སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ནི། ཤེས་བྱ་ཆོས་
ཅན༑ བྱེད་ལས་ཁྱད་པར་ཅན་གྱི་སེམས་དཔའི་སྦྱོར་བ་བཅུ་གཅིག་ཡོད་དེ། འོག་
ནས་འཆད་པ་ལྟར་བཅུ་གཅིག་པོ་འདི་ནི་བྱེད་པ་སྦྱོར་བའི་མཚན་ཉིད་དམ་རང་བཞིན་
ཡིན་པའི་ཕྱིར། དེ་དག་ཀྱང་གང་ཞེ་ན། ཡོད་དེ། གཞི་ཤེས་ཀྱི་སྦྱོར་བའི་བྱེད་པ།
མ་འོངས་པའི་ཕན་པ་དང༌། ཚེ་འདིའི་བདེ་བ་དང༌། སེམས་ཅན་ཅི་རིགས་སྔག་
བསྔལ་ལས་སྐྱོབ་པའི་སེམས་དཔའི་ཡེ་ཤེས་ཏེ་བྱེད་ལས་ཀྱི་སྒོ་ནས་གསུམ་དང་
མི་རྣམས་ཀྱི་ནི་སྐབས་སོགས་བྱེད་པ་གཏན་དུ་ཕན་པ་ལ་འགོད་པ་དག་དང༌
། སྡུག་
བསྔལ་གྱི་རྒྱུ་བཟློག་པས་གནས་དང༌། འཁོར་འདས་དོན་དམ་པར་མཉམ་པ་ཉིད་དུ་
རྟོགས་པས་དཔུང་གཉེན་དང་། སྲིད་པའི་ཆུ་ཀླུང་བྲེལ་བ་ལ་འགོད་པས་རང་གཞན་
གྱི་དོན་རྟོགས་པའི་རྟེན་གྱི་ངོ་བོ་གླིང་དང་། རང་གཞན་གྱི་དོན་སྒྲུབ་པས་ཡོངས་སུ་
འདྲེན་པ་ཞེས་བྱ་བ་དང་། དོན་དེ་ཡང་ལྷུན་གྱིས་གྲུབ་པར་བྱེད་པ་དང་། ཐེག་པ་
གསུམ་གྱི་ངེས་པར་འབྱུང་བའི་འབྲས་བུ་དུས་མ་ཡིན་པར་མངོན་དུ་མི་བྱེད་པའི་བདག་
ཉིད་ཅན་གྱི་སེམས་དཔའི་ཡེ་ཤེས་ཏེ་ལམ་ཤེས་ཀྱི་བྱེད་པ་བདུན་དང༌
། བྱེད་པ་བཅུ་
གཅིག་གི་ཐ་མ་ལ་རྣམ་མཁྱེན་གྱི་སྦྱོར་བ་ནི་སེམས་ཅན་གྱི་རྟེན་གྱི་མཛད་པ་གཅིག་སྟེ་
བཅུ་གཅིག་ཡོད་པའི་ཕྱིར། ༈ །གཉིས་པ་མཐའ་དཔྱད་པ་ལ་དགག་གཞག་གཉིས་
ལས༑ དང་པོ་ལ་ཁ་ཅིག ཉོན་མོངས་རྟགས་སོགས་ཀྱིས་དབེན་པའི་སེམས་
དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ་མཚན་གཞི། གཞན་དོན་རྒྱ་ཆེན་པོ་སྒྲུབ་
པའི་བྱེད་ལས་ཁྱད་པར་ཅན་གྱི་སེམས་དཔའི་སྦྱོར་བ་ཡིན་པར་མཚོན། ཕན་བདེ་སྐྱོབ་
པ་སོགས་བྱེད་ལས་བཅུ་གཅིག་པོ་གང་རུང་དང་ལྡན་པའི་སེམས་དཔའི་ཡེ་ཤེས་ཡིན་
པ་ཞེས་མཚོན་ཟེར་ན། 
ཐེག་དམན་ལམ་དུ་ལྟུང་ཁ་མའི་རྒྱུད་ཀྱི་ཚེ་འདིའི་བདེ་བ་དོན་

བྱེད་མཚན། ༣༠༧
གཉེར་གྱི་སེམས་དཔའི་ཡེ་ཤེས་ཆོས་ཅན། མཚོན་བྱ་དེར་ཐལ། ། མཚན་ཉིད་དེའི་
ཕྱིར༑ དེར་ཐལ། 
ཚེ་འདིའི་བདེ་བ་དོན་གཉེར་གྱི་བྱེད་ལས་དང་ལྡན་པའི་སེམས་
དཔའི་ཡེ་ཤེས་ཡིན་པའི་ཕྱིར། འདོད་ན། དེ་རྒྱུད་ལྡན་གྱི་བྱང་སེམས་ཀྱིས་གཞན་
དོན་རྒྱ་ཆེན་པོ་སྒྲུབ་ནུས་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་མི་ནུས་
པར་ཐེག་དམན་ལམ་དུ་ལྟུང་བར་འགྱུར་ཁ་མ་ཡིན་པའི་ཕྱིར། ཁྱབ་སྟེ། དེར་འགྱུར་
ཁའི་རྒྱུ་མཚན་ཡང་དག་ཅིག་ཡོད་པའི་ཕྱིར།། ་༈ རང་ལུགས་ལ། ཉོན་མོངས་
རྟགས་སོགས་ཀྱིས་དབེན་པའི་སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ་
མཚན་གཞི། 
སྐབས་འདིར་བསྟན་པའི་གཞན་དོན་རྒྱ་ཆེན་པོ་སྒྲུབ་པའི་བྱེད་ལས་ཁྱད་
པར་ཅན་གྱི་སེམས་དཔའི་སྦྱོར་བ་ཡིན་པར་མཚོན། ཕན་བདེ་སྐྱོབ་པ་སོགས་བྱེད་
ལས་ཁྱད་པར་ཅན་བཅུ་གཅིག་པོ་གང་རུང་དང་ལྡན་པའི་སེམས་དཔའི་ཡེ་ཤེས་ཡིན་པ་
ཞེས་མཚོན་ནོ།།
ངོ་བོ་ཉིད་མཚན།
༈ བཞི་པ་ངོ་བོ་ཉིད་མཚན་ནི། ཉོན་མོངས་རྟགས་དང་མཚན་མ་དང༌། །ཞེས་པ་
ནས༑ མཚན་ཉིད་བཞི་པར་བཞེད་པ་ཡིན། ། ཞེས་པའི་བར་གསུངས་ཏེ། དོན་
ནི༑ འགྲེལ་པར། འདོད་ཆགས་ལ་སོགས་པའི་ཉོན་མོངས་པ་དང༌། དེའི་རྟགས་
ལུས་ཀྱི་གནས་ངན་ལེན་དང་། ཞེས་པ་ནས། དེ་ལྟར་ན་བཞི་པ་ངོ་བོ་ཉིད་ཀྱི་མཚན་
ཉིད་དུ་བཞེད་དོ། །ཞེས་པའི་བར་གསུངས། འཕྲོས་ནི། རབ་འབྱོར་བྱང་ཆུབ་
སེམས་དཔའ་སེམས་དཔའ་ཆེན་པོ་འདི་ནི་འདོད་ཆགས་དང་ཞེ་སྡང་དང་གཏི་མུག་
བསལ་བས་དབེན་པའི་རང་བཞིན་དུ་འགྱུར་རོ། །ཞེས་པ་ནས། ལྷའི་བུ་དག་གནས་

༣༠
 སྤྱི་མཐའ་ཟུང་འབྲེལ་སྐབས་བཞི་པ།
བརྟན་རབ་འབྱོར་གཟུགས་ཀྱི་རྗེས་སུ་མ་སྐྱེས། གཟུགས་ཀྱི་དེ་བཞིན་ཉིད་ཀྱི་རྗེས་སུ་
མ་སྐྱེས། ཞེས་སོགས་དང༌། གང་གི་ཚེ་གཟུགས་མི་དམིགས་པ་དེའི་ཚེ་གཟུགས་
ཀྱི་དེ་བཞིན་ཉིད་དམིགས་པ་ལྟ་ག་ལ་འགྱུར། ཞེས་སོགས་ཀྱི་མདོ་ལས་འཕྲོས།།
༈ འདིའི་སྐབས་སུ་གཉིས། ཆིག་དོན་དང་། མཐའ་དཔྱད་པའོ། །དང་པོ་ནི།
ཤེས་བྱ་ཆོས་ཅན། སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་ཡོད་དེ། འདོད་
ཆགས་སོགས་ཉོན་མོངས་པ་སྤོང་བ་དང་། དེའི་རྟགས་ལུས་ཀྱི་གནས་ངན་ལེན་སྤོང་
བ་དང༌། དེའི་རྒྱུ་མཚན་ཚུལ་བཞིན་མ་ཡིན་པ་ཡིད་ལ་བྱེད་པ་མེད་པ་དང༌། འདོད་
ཆགས་སོགས་མི་མཐུན་ཕྱོགས་དང་དེའི་གཉེན་པོ་དག་དོན་དམ་པར་དབེན་པའམ་གང་
ཟག་གི་བདག་གིས་དབེན་པར་རྟོགས་པའི་སེམས་དཔའི་གཞི་ཤེས་སྦྱོར་བའི་ངོ་བོ་ཉིད་
བཞི་དང་། དོན་དམ་པར་མེད་པའི་སེམས་ཅན་ཐ་སྙད་དུ་མཐའ་ཡས་པ་མྱ་ངན་ལས་
བཟླ་བར་དཀའ་བ་སྒྲུབ་པ་དང༌། ཐེག་པ་གཞན་དུ་མི་ལྟུང་བར་འཚང་རྒྱ་བ་ངེས་པ་
སྒྲུབ་པ་དང༌། ཆེད་དུ་བྱ་བ་ཆེན་པོ་གསུམ་སྒྲུབ་པ་དང༌། བསྒོམ་བྱ་དང་སྒོམ་པ་པོའི་
ཆོས་དོན་དམ་པར་མི་དམིགས་པར་རྟོགས་པ་དང་། དངོས་པོ་ལ་བདེན་པར་མངོན་
པར་ཞེན་པར་བཀག་པའི་སེམས་དཔའི་ལམ་ཤེས་སྦྱོར་བའི་ངོ་བོ་ཉིད་ལྔ་དང༌། གཞི་
ཤེས་དང་ལམ་ཤེས་ཀྱི་ཁྱད་པར་ལ་དམིགས་པ་ཞེས་བྱ་བ་གང་ཡིན་པ་དང་། བྱིས་པ་
དང་འཛིན་པ་མི་མཐུན་པ་དངོས་པོ་དང་དངོས་མེད་ལ་བདེན་ཞེན་མེད་པ་དང༌།
གཟུགས་སོགས་ཀྱི་ཆོས་རྣམས་ཐོགས་པ་མེད་པར་ཤེས་པ་དང༌། ཤེས་བྱ་གཟུགས་
སོགས་དེ་དོན་དམ་པར་མེད་པས་འཁྲུལ་གཞི་བདེན་པར་མེད་པ་ཤེས་པ་དང༌། དོན་
དམ་པར་གང་དུ་འགྲོ་བ་མེད་པ་དང་གཟུགས་སོགས་དོན་དམ་པར་སྐྱེ་བ་མེད་པ་ཤེས་པ་
དང༌༑ དངོས་པོ་དང་དངོས་མེད་དང་གཉིས་ཀའི་དེ་བཞིན་ཉིད་ནི་དོན་དམ་པར་མི་

༣༠g
ངོ་བོ་ཉིད་མཚན།
དམིགས་པར་རྟོགས་པའི་སེམས་དཔའི་རྣམ་མཁྱེན་སྦྱོར་བའི་ངོ་བོ་ཉིད་བདུན་དང་
བཅས་པ་ངོ་བོ་ཉིད་ཀྱི་རྣལ་འབྱོར་བཅུ་དྲུག་གི་བདག་ཉིད་རྣམས་སུ་ཡོད་པའི་ཕྱིར།
བཅུ་དྲུག་པོ་དེ་ཆོས་ཅན། མཚན་ཉིད་བཞི་པར་ཏེ་ངོ་བོ་ཉིད་ཀྱི་མཚན་ཉིད་དུ་བཞེད་པ་
ཡིན་ཏེ། ཁྱོད་ཀྱི་མེ་དང་ཚ་བ་ལྟར་མཁྱེན་གསུམ་གྱི་སྦྱོར་བ་སྔར་བཤད་པ་དེ་དག་ནི་
རང་གི་མཚན་ཉིད་དང་ལྡན་པའི་མཚོན་བྱ་ལྟ་བུར་མཚོན་པར་བྱེད་པ་ཡིན་པའི་ཕྱིར།
དེ་ཡན་གྱི་སྦྱོར་བའི་མཚན་ཉིད་རྣམ་པ་བསྡུ་ན་གོ་གཅིག་ཡོད་དོ།། ་༈ གཉིས་པ་
མཐའ་དཔྱད་པ་ལ་གཉིས་ལས། དང་པོ་ལ། ཁ་ཅིག སེམས་དཔའི་ངོ་བོ་ཉིད་ཀྱི་
རྣལ་འབྱོར་བཅུ་དྲུག་བོ་དེ་སེམས་དཔའི་གཞི་ཤེས་སྦྱོར་བ་ཡིན་ནོ། ། ཟེར་ན། འོ་ན།
སེམས་དཔའི་ངོ་བོ་ཉིད་ཀྱི་རྣལ་འབྱོར་བར་བ་ལྔ་དང་ཐ་མ་བདུན་པོ་ཡང་སེམས་དཔའི་
གཞི་ཤེས་སྦྱོར་བ་ཡིན་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། །
དེ་ཐེག་དམན་གྱི་རྟོགས་རིགས་སུ་མི་གནས་པའི་ཕྱིར། དེར་ཐལ། གཞན་དོན་བྱ་
དཀའ་བ་སྒབ་པའི་སེམས་དཔའི་ལམ་ཤེས་སྦྱོར་བ་དེ་ཡང་ཐེག་དམན་གྱི་རྟོགས་རིགས་
སུ་མི་གནས། དེ་བཞིན་ཉིད་དོན་དམ་པར་མི་དམིགས་པར་རྟོགས་པའི་སེམས་དཔའི་
རྣམ་མཁྱེན་སྦྱོར་བ་དེ་ཡང་ཐེག་དམན་གྱི་རྟོགས་རིགས་སུ་མི་གནས་པའི་ཕྱིར། ཁ་
ཅིག་ན་རེ། དེ་བཅུ་དྲུག་པོ་སེམས་དཔའི་ལམ་ཤེས་སྦྱོར་བ་དང་རྣམ་མཁྱེན་སྦྱོར་བ་མ་
ཡིན་ཟེར་ན། དེ་ཡིན་པར་ཐལ། དེ་སེམས་དཔའི་ཡེ་ཤེས་ཡིན་པའི་ཕྱིར། ཁྱབ་
སྟེ༑ དེ་ཡིན་ན། ངོ་བོའི་སྒོ་ནས་དེ་གཉིས་ཀྱི་སྦྱོར་བ་ཡིན་དགོས་པའི་ཕྱིར། །
༈ གཉིས་པ་རང་ལུགས་ནི། སེམས་དཔའི་ངོ་བོ་ཉིད་ཀྱི་རྣལ་འབྱོར་བཅུ་དྲུག་པོ་དེ་
ལ༑ ཤེས་མཚན་ཁྱད་མཚན་བྱེད་མཚན་གསུམ་ལ་ལྟོས་ཏེ་མཚན་ཉིད་བཞི་པ་ཞེས་བྱ་
ལ༑ དེ་དག ། གང་གི་མཚོན་དེ་མཚན་ཉིད་དུ། །ཞེས་སོགས་ཀྱི་སྐབས་ནས་

༣༡༠
 སྤྱི་མཐའ་ཟུང་འབྲེལ་སྐབས་བཞི་པ།
བསྟན་པའི་མཚན་ཉིད་དང་མཚོན་བྱ་དང་མཚན་གཞི་གསུམ་ག་ཡིན་ཏེ། མཚན་གཞི་
དང་མཚོན་བྱ་གཉིས་ཀ་ཡིན་པའི་རྒྱུ་མཚན། ངོ་བོ་ཉིད་གང་མཚོན་བྱ་ཡང་། །ཞེས་
པས་མཚོན་བྱའི་སྒྲས་བསྟན་པ་དེ་ཡང་མཚོན་བྱ་དང་མཚན་ཉིད་སྐད་དོད་གཅིག་པའི་
དབང་དང༌། མཚན་ཉིད་ཡིན་པ་ནི། མཚན་ཉིད་བཞི་པར་བཞེད་པ་ཡིན། །ཞེས་
པས་བསྟན་ཏེ། དེ་ནི་གཞུང་གི་མཚོན་ཚུལ་དང་མཚན་ཉིད་ཀྱི་སྒྲ་བྱ་བྱེད་གཉིས་ཀ་
དང་འབྲེལ་བར་བཤད་པའི་དབང་དུ་བྱས་ཀྱིས། སྤྱིར་མཚན་མཚོན་གྱི་འབྲེལ་བ་ངེས་
པ་ལྟར་ནི་མིན་ནོ། །དབྱེ་བ་ནི་གཞུང་གི་ཚིག་དོན་བཤད་པ་ལྟར་ཤེས་པར་བྱའོ།།
ཐེག་ཆེན་ཚོགས་ལམ། ་
༈ །གཉིས་པ་ཐར་པ་ཆ་མཐུན་ནས་བཟུང་སྟེ་རྒྱུད་ལ་སྐྱེ་བའི་རིམ་པ ་བཤད་པ་ལ་
གསུམ༑ གྲངས་མེད་གསུམ་ནས་འཚང་རྒྱ་བའི་ལམ་གྱི་ཐོག་མ་བཤད་པའི་སྒོ་ནས་
རྒྱན་གྱི་ཆེད་དུ་བྱ་བའི་གདུལ་བྱ་ངོས་བཟུང་བ། རྒྱུད་སྨིན་བྱེད་ཀྱི་ལམ་གྱི་རིམ་པ།
མངོན་རྟོགས་ཁྱད་པར་ཅན་རྒྱུད་ལ་སྐྱེ་བའི་རིམ་པ་བཤད་པའོ། །དང་པོ་ལ་གཉིས།
ལམ་སྤྱིའི་མཚན་ཉིད་དང༌། ལམ་གྱི་ཆིངས་ལྔར་བསྡུས་ནས་དེ་ལ་མཁས་པའི་གདུལ་
བྱ་ངོས་བཟུང་བའོ། །དང་པོ་ནི། མཚན་མེད་རབ་ཏུ་སྦྱིན་ལ་སོགས། །ཞེས་
སོགས་ཀྱི་རྐང་པ་བཞི་གསུངས། གཉིས་པ་ནི། སངས་རྒྱས་སོགས་དམིགས་དད་
པ་དང་། །ཞེས་པ་ནས། རྟོགས་སླ་རྟུལ་པོས་རྟོགས་དཀའ་བཞེད། །ཅེས་པའི་བར་
གསུངས་ཏེ། དང་པོའི་དོན་ནི། འགྲེལ་པར། མཚན་མ་མེད་པར་དམིགས་པའི་
ཤེས་པ་རྣམས་ལས། ཞེས་པ་ནས། ཐར་པའི་ཆ་དང་མཐུན་པར་ཡིན་པར་འདོད་དོ་

༣༡༡
ཐེག་ཆེན་གྱི་ཚོགས་ལམ།
ཞེས་པའི་བར་གསུངས། གཉིས་པའི་དོན་ནི། དད་པ་དང་། བརྩོན་འགྲུས་དང༌།
ཞེས་པ་ནས། ཆུང་དུ་རྣམས་ཀྱིས་ནི་ཉན་ཐོས་ཀྱི་བྱང་ཆུབ་རྟོགས་སོ། །ཞེས་བྱ་བ་ནི་
འདི་འཕངས་པ་ཡིན་ནོ། །ཞེས་པའི་བར་གསུངས། དང་པོའི་འཕྲོས་ནི། ཤེས་
རབ་ཀྱི་ཕ་རོལ་ཏུ་ཕྱིན་པ་དང་ཐབས་མཁས་པ་དང་མ་བྲལ་བར་དུས་གསུམ་གྱི་སངས་
རྒྱས་དང༌། ཞེས་སོགས་ལས་འཕྲོས་སོ། ། གཉིས་པ་ནི། ལྷའི་བུ་དག་ངས་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་ཏེ། ངས་གང་
མངོན་པར་རྫོགས་པར་འཚང་རྒྱ་བའམ། གང་གིས་མངོན་པར་རྫོགས་པར་འཚང་རྒྱ་
བའམ༑ ཞེས་པ་ནས། ཚེ་དང་ལྡན་པ་རབ་འབྱོར་རྣམ་གྲངས་ངེས་ན་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་དཀའ་སྟེ།
ཞེས་པའི་བར་གྱི་མདོ་ལས་འཕྲོས་སོ། །འདིའི་སྐབས་སུ་གཉིས། ཚིག་དོན་དང་།
མཐའ་དཔྱད་པའོ། །དང་པོ་ནི། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱའི་
རྒྱུད་ཀྱི་སྟོང་ཉིད་རྟོགས་པའི་ཐེག་ཆེན་གྱི་ཚོགས་ལམ་ཆོས་ཅན། རྣམ་པ་ཐམས་ཅད་
མངོན་པར་རྫོགས་པར་རྟོགས་པའི་སྦྱོར་བའི་སྐབས་འདི་ལ་ཐར་བའི་ཆ་དང་མཐུན་པ་
ཡིན་པར་འདོད་དེ། དོན་དམ་པར་མཚན་མ་མེད་པར་རྟོགས་པའི་ཤེས་རབ་ཀྱིས་ཟིན་
པའི་རབ་ཏུ་སྦྱིན་པ་ལ་སོགས་པ་ནས་རྣམ་མཁྱེན་གྱི་བར་རང་རྒྱུད་ལ་ཡང་དག་པར་
སྒྲུབ་པ་ལ་མཁས་པའི་ཐེག་ཆེན་གྱི་ཆོས་མངོན་རྟོགས་ཡིན་པར་ཞེས་པ་ནི་མདོར་བསྟན་
སྤྱིའི་དོན་དང་། སྦྱིན་སོགས་རང་རྒྱུད་ལ་སྒྲུབ་པར་མཁས་ཚུལ་དེ་གང་ཞེ་ན། འདི་
ལ་གཉིས། ལམ་གྱི་ཆིངས་དང་། དེ་ལ་མཁས་པའི་གདུལ་བྱ་ངོས་བཟུང་བའོ།།
དང་པོ་ནི། ཤེས་བྱ་ཆོས་ཅན། ཐེག་པ་ཆེན་པོའི་རིགས་ཅན་ཐེག་ཆེན་ལམ་གྱི་སྒོར་
ཞུགས་ནས་སྤྱོད་པ་གང་ལ་སློབ་པ་ཡོད་དེ། སངས་རྒྱས་སོགས་ལ་དམིགས་པའི་

༣༡༢
 སྤྱི་མཐའ་ཟུང་འབྲེལ་སྐབས་བཞི་པ།
དད་པ་དང་། ཐེག་ཆེན་ལམ་གྱི་འཇུག་སྒོ་བསམ་པ་ཕུན་ཚོགས་བྱང་ཆུབ་ཏུ་སེམས་
བསྐྱེད་དེ་དེའི་གྲོགས་སུ་རྣམ་མཁྱེན་ཡང་ཡང་དྲན་པའི་དྲན་པ་དང༌། སྦྱིན་སོགས་
ཕར་ཕྱིན་དྲུག་སྤྱོད་ཡུལ་དུ་བྱེད་པའི་བརྩོན་འགྲུས་དང་། དེ་བཞིན་གཤེགས་པའི་སྐུ་
། ཆོས་
གཟུགས་དམིགས་བསལ་དུ་བྱས་པའི་རྣམ་པར་མི་རྟོག་པའི་ཏིང་ངེ་འཛིན་དང་
རྣམས་རྣམ་པ་ཐམས་ཅད་དུ་ཤེས་པའི་ཤེས་རབ་དང་རྣམ་པ་ལྔ་ལ་སློབ་དགོས་པའི་ཕྱིར།
འདིར་རྣམ་བཤད་ལྟར་བསམ་པ་སེམས་བསྐྱེད་སྦྱིན་སོགས་ཀྱི་སྔོན་དུ་དྲངས་པ་ནི་བྱང་
ཆུབ་མཆོག་ཏུ་སེམས་བསྐྱེད་ནས་རྣམ་མཁྱེན་དོན་གཉེར་གྱི་དྲན་པ་ལ་བརྟེན་ནས་སྦྱིན་
སོགས་སྤྱོད་པ་ལ་སློབ་དགོས་པར་ཤེས་པའི་ཆེད་དོ།། ༈ གཉིས་པ་གདུལ་བྱ་ངོས་
བཟུང་བ་ནི། ཤེས་བྱ་ཆོས་ཅན། རྒྱན་གྱི་ཆེད་དུ་བྱ་བའི་གདུལ་བྱ་ལ་ནང་གསེས་ཀྱི་
དབང་པོའི་རིམ་པ་ཡང་གཉིས་སུ་ཡོད་དེ། དེ་ཡང་རྫོགས་པའི་བྱང་ཆུབ་ནི། བྱང་
ཆུབ་སེམས་དཔའ་དབང་པོ་རྣོན་བོ་ཡིས་རྟོགས་པ་དེ་ཐོབ་སླ་ལ། དེ་ལ་ལྟོས་ཏེ་དབང་
པོ་རྟུལ་པོས་རྟོགས་དཀར་ཏེ་ཐོབ་དཀའ་བར་བཞེད་པའི་ཕྱིར་རོ།། ༈ གཉིས་པ་
མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག་ན་རེ། དད་སོགས་ཡུལ་ལྔ་
ལ་མཁས་པའི་ཐེག་ཆེན་གྱི་ཆོས་མངོན་རྟོགས། ཐེག་ཆེན་གྱི་ཚོགས་ལམ་གྱི་མཚན་
ཉིད་ཟེར་ན། བདེན་འཛིན་གྱིས་བཅིངས་པའི་ཐེག་ཆེན་གྱི་ཚོགས་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་
ཐལ༑ དེ་ཡོད་པའི་ཕྱིར། དེར་ཐལ། བྱང་ཆུབ་སེམས་དཔའི་རྒྱུད་ལ་བདེན་འཛིན་
གྱིས་བཅིངས་བཞིན་དུ་སྦྱིན་སོགས་ལ་འཇུག་པའི་ཉམས་ལེན་ཡོད་པའི་ཕྱིར། དེར་
ཐལ༑ ཤེར་ཕྱིན་སུམ་བརྒྱ་པ་ལས། དཔེར་ན། མིག་དང་ལྡན་པའི་མི་ཞིག་མུན་
པར་ཞུགས་ནས་ཅི་ཡང་མི་མཐོང་བ་དེ་བཞིན་དུ་གང་དངོས་པོར་ལྷུང་བས་སྦྱིན་པ་

༣༡༣
ཐེག་ཆེན་གྱི་ཚོགས་ལམ། །
ཡོངས་སུ་གཏོང་བའི་བྱང་ཆུབ་སེམས་དཔའ་བལྟ་བར་བྱའོ། ། ཞེས་གསུངས་པའི་
ཕྱིར༑ འདོད་ན། སྟོང་ཉིད་རྟོགས་པའི་ཤེས་རབ་ཀྱི་ཉམས་ལེན་ལ་མཁས་པར་ཐལ།
འདོད་པའི་ཕྱིར། འདོད་མི་ནུས་སོ། །ཁ་ཅིག དད་སོགས་ཡུལ་ལྔ་ལ་མཁས་པའི་
སེམས་དཔའི་ཆོས་མངོན་རྟོགས་ཡིན་ན། སྟོང་ཉིད་རྟོགས་པའི་སེམས་དཔའི་ཡེ་
ཤེས་ཡིན་པས་ཁྱབ་ཟེར་ན། འོ་ན། སྟོང་ཉིད་རྟོགས་པའི་ཤེས་རབ་ཀྱི་ཉམས་ལེན་
ལ་མཁས་པའི་སེམས་དཔའི་ཡེ་ཤེས་ཡིན་ན། སྟོང་ཉིད་རྟོགས་པས་ཁྱབ་པར་ཐལ།
དམ་བཅའ་འཐད་པའི་ཕྱིར། འདོད་ན། སྟོང་ཉིད་རྟོགས་པའི་ཤེས་རབ་ཉམས་སུ་
ལེན་པའི་སྒོ་ནས་སྟོང་ཉིད་རྟོགས་ཁ་མའི་དད་སོགས་ལ་མཁས་པའི་ཐེག་ཆེན་གྱི་
ཚོགས་ལམ་ཆོས་ཅན། དེར་ཐལ། དེའི་ཕྱིར། རྟགས་གསལ་སླ། ཁ་ཅིག
ཐེག་ཆེན་གྱི་ཚོགས་ལམ་ཡིན་ན། བསྐལ་བ་གྲངས་མེད་གསུམ་ནས་འཚང་རྒྱ་བའི་
ལམ་གྱི་ཐོག་མའི་ཐེག་ཆེན་གྱི་ཚོགས་ལམ་ཡིན་པས་ཁྱབ་ཟེར་ན། ཐེག་ཆེན་ཚོགས་
ལམ་སྐད་ཅིག་ཐ་མའི་ཡེ་ཤེས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
ཆོས་ཅན་དེའི་ཕྱིར། གཞན་ཡང་། བདེན་འཛིན་གྱིས་བཅིངས་པའི་ཐེག་ཆེན་གྱི་
ཚོགས་ལམ་ཆོས་ཅན། དེར་ཐལ། དེའི་ཕྱིར། འདོད་ན། ཟག་མེད་ཡེ་ཤེས་སྡེ་
ཚན་ཉེར་གཅིག་གི་རིགས་ལ་མྱོང་བ་ཐོན་པའི་ཡེ་ཤེས་ཡིན་པར་ཐལ། འདོད་པའི་
ཕྱིར༑ འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག འཚང་རྒྱ་བའི་ལམ་གྱི་
ཐོག་མར་གྱུར་པའི་ཐེག་ཆེན་གྱི་ཚོགས་ལམ་ཡིན་ན། བསྐལ་པ་གྲངས་མེད་གསུམ་
ནས་འཚང་རྒྱ་བའི་ལམ་གྱི་ཐོག་མར་གྱུར་པའི་ཐེག་ཆེན་གྱི་ཚོགས་ལམ་ཡིན་པས་ཁྱབ་
ཟེར་ན། བསྐལ་པ་གྲངས་མེད་སོ་གསུམ་ནས་འཚང་རྒྱ་བའི་ལམ་གྱི་ཐོག་མར་གྱུར་
པའི་ཐེག་ཆེན་གྱི་ཚོགས་ལམ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་

༣༡༦
 སྤྱི་མཐའ་ཟུང་འབྲེལ་སྐབས་བཞི་པ།
ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེ་ཡོད་པར་འགྲེལ་
ཆེན་ལས་བཤད་པའི་ཕྱིར། འདོད་མི་ནུས་སོ། །ཁ་ཅིག མངོན་རྟོགས་རྒྱན་གྱི་
ཆེད་དུ་བྱ་བའི་གདུལ་བྱ་ཡིན་ན། ལམ་ཞུགས་ཡིན་པས་ཁྱབ་ཟེར་ན། དེ་མི་འཐད་
པར་ཐལ། ཡུམ་མཁྱེན་གསུམ་ལ་དང་བའི་དད་པ། དེ་ལ་དོན་གཉེར་གྱི་འདུན་པ།
དེ་ལ་ཐོས་བསམ་གྱིས་འཇུག་བཞིན་པའི་མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་
ཡོད་པའི་ཕྱིར། ཁྱབ་སྟེ། དེ་ཡོད་ན། ལམ་དུ་མ་ཞུགས་པའི་གོང་དུ་དེ་ཡོད་
དགོས་པའི་ཕྱིར། ཁ་ཅིག མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ཡིན་ན།
རང་དང་རྒྱུད་གཅིག་ཏུ་གྱུར་པའི་མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་སོ་སྐྱེ་
ཡོད་པས་ཁྱབ་ཟེར་ན། འོ་ན། འཕགས་པ་ཐོགས་མེད་ཆོས་ཅན། དེར་ཐལ།
དེའི་ཕྱིར། དེར་ཐལ། མངོན་རྟོགས་རྒྱན་དེ་དེ་ལ་གཙོ་བོར་དགོངས་ནས་གསུངས་
པའི་ཕྱིར། འདོད་ན། དེ་མི་འཐད་པར་ཐལ། འཕགས་པ་ཐོགས་མེད་དེ་ས་གསུམ་
པ་བ་ཡིན་པའི་ཕྱིར། ཁྱབ་སྟེ། དེས་སྐུ་ཆེ་དེ་ལ་མངོན་རྟོགས་རྒྱན་གསར་དུ་རྗེ་
བཙུན་ལ་གསན་པ་གང་ཞིག། དེས་སྐུ་ཚེ་དེ་ལ་ཐེག་ཆེན་གྱི་ཚོགས་ལམ་ནས་ས་
གསུམ་པའི་བར་བགྲོད་པ་མ་ཡིན་པའི་ཕྱིར། ཕྱི་མ་དེར་ཐལ། འཚང་རྒྱ་བ་ལ་
ཚོགས་སྦྱོར་གྱི་གནས་སྐབས་སུ་བསྐལ་པ་གྲངས་མེད་གཅིག་གི་ངོས་སྐལ་གྱི་ཚོགས་
བསགས་དགོས་པའི་ཕྱིར། ཁ་ཅིག་མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ལ།
གདུལ་བྱ་དབང་རྟུལ་ཞིག་ཡོད་ཟེར་ན། དེ་མེད་པར་ཐལ། དེའི་ཆེད་དུ་བྱ་བའི་
གདུལ་བྱ་ཡིན་ན། དབང་རྣོན་ཡིན་དགོས་པའི་ཕྱིར། དེར་ཐལ། དེ་ཡིན་ན།
ཐེག་ཆེན་གྱི་རིགས་ཅན་ཡིན་དགོས་པའི་ཕྱིར། ཁྱབ་སྟེ། དེ་ཡིན་ན། རང་བཞིན་
གྱིས་དབང་རྣོན་ཡིན་དགོས་པའི་ཕྱིར། ཁ་ཅིག་ན་རེ། དེ་ལ་བྱང་སེམས་དབང་རྟུལ་

༣༡ད*
ཐེག་ཆེན་གྱི་ཚོགས་ལམ། །
ཡོད་ཟེར་ན། དེ་ཡང་མེད་པར་ཐལ། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་
བྱང་སེམས་ཡིན་ན། བྱང་སེམས་དབང་རྣོན་ཡིན་དགོས་པའི་ཕྱིར། ཁ་ཅིག་ན་རེ།།
མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་དབང་འབྲིང་མེད་ཟེར་ན། དེ་ཡོད་པར་
ཐལ༑ དེ་དབང་འབྲིང་ཡོད་ཀྱང་རྒྱན་གྱི་ཆེད ་དུ་བྱ་བའི་གདུལ་བྱ་ལ་ནང་གསེས་
དབང་པོ་རྣོ་རྟུལ་གཉིས་སུ་འབྱེད་པའི་ཚེ་དེ་དེའི་ཆེད་དུ་བྱ་བའི་གདུལ་བྱ་དབང་རྟུལ་གྱི་
ཁོངས་སུ་བསྡུ་བ་གསེར་འཕྲེང་ལས་བཤད་པའི་ཕྱིར། གཞན་ཡང་དེ་དབང་འབྲིང་
ཡོད་པར་ཐལ། བྱང་སེམས་དབང་འབྲིང་ཡོད་པའི་ཕྱིར། དེར་ཐལ། བྱང་སེམས་
དབང་འབྲིང་གིས་མཐོང་ལམ་ནས་ཕྱིར་མི་ལྡོག་གི་རྟགས་ཐོབ་པའི་ཚུལ་ཡང་གསུངས་
པའི་ཕྱིར། ཁ་ཅིག མངོན་རྟོགས་རྒྱན་གྱི་གདུལ་བྱ་ཡིན་ན། དེའི་ཆེད་དུ་བྱ་བའི་
གདུལ་བྱ་ཡིན་པས་ཁྱབ་ཟེར་ན། དེ་མི་འཐད་པར་ཐལ། མངོན་རྟོགས་རྒྱན་གྱི་
གདུལ་བྱ་ཕལ་པ་ཡོད་པའི་ཕྱིར། དེར་ཐལ། དེས་གདུལ་བྱ་ཕལ་བའི་ལམ་ཉམས་
ལེན་གྱི་རིམ་པ་བསྟན་པའི་ཕྱིར། ཁ་ཅིག་ན་རེ། རྒྱན་གྱི་ཆེད་དུ་བྱ་བའི་གདུལ་བྱ་
ཡིན་ན། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ཡིན་པས་ཁྱབ་ཟེར་ན། མདོ་
སྡེ་རྒྱན་གྱི་ཆེད་དུ་བྱ་བའི་གདུལ་བྱ་ཆོས་ཅན། དེར་ཐལ། དེའི་ཕྱིར། འདོད་ན།
དབུ་མ་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སེམས་ཙམ་པ་
ཡིན་པའི་ཕྱིར། ཁ་ཅིག དགོངས་འགྲེལ་གཞན་ལ་མ་བརྟེན་པར་མངོན་རྟོགས་རྒྱན་
གྱི་ཚིག་དོན་རྫོགས་པར་རྟོགས་ནུས་པའི་གདུལ་བྱ་ཐེག་ཆེན་གྱི་རིགས་ཅན། མངོན་
རྟོགས་རྒྱན་གྱི་ཆེད་དུ་བྱ་བའི་གདུལ་བྱའི་མཚན་ཉིད་ཟེར་ན། ཡུམ་གྱི་མདོའི་ཆེད་དུ་
བྱ་བའི་གདུལ་བྱ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ།
དགོངས་འགྲེལ་གཞན་ལ་མ་བརྟེན་པར་ཡུམ་གྱི་མདོ་ལ་བརྟེན་ནས་མངོན་རྟོགས་རྒྱན་

༣༡s
 སྤྱི་མཐའ་ཟུང་འབྲེལ་སྐབས་བཞི་པ།
གྱི་ཚིག་དོན་རྫོགས་པར་རྟོགས་ནུས་པའི་ཐེག་ཆེན་གྱི་རིགས་ཅན་ཡིན་པའི་ཕྱིར།
འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། འགྲེལ་པ་དོན་གསལ་གྱི་
ཆེད་དུ་བྱ་བའི་གདུལ་བྱ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དེར་ཐལ། དགོངས་འགྲེལ་གཞན་ལ་མ་བརྟེན་པར་མངོན་རྟོགས་རྒྱན་གྱི་དགོངས་
འགྲེལ་ཉིད་ལ་བརྟེན་ནས་མངོན་རྟོགས་རྒྱན་གྱི་དགོངས་པ་རྫོགས་པར་རྟོགས་ནུས་
པའི་མངོན་རྟོགས་རྒྱན་གྱི་གདུལ་བྱ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར།
འདོད་མི་ནུས་སོ།། ༈ གཉིས་པ་རང་ལུགས་པ། ཆོས་མངོན་རྟོགས། ཚོགས་
ལམ་གྱི་མཚན་ཉིད། ཐེག་ཆེན་གྱི་ཆོས་མངོན་རྟོགས། ཐེག་ཆེན་གྱི་ཚོགས་ལམ་གྱི་
མཚན་ཉིད། སྦྱིན་སོགས་སྒྲུབ་པ་ལ་མཁས་པའི་ཐེག་ཆེན་གྱི་ཆོས་མངོན་རྟོགས་དེ།
སྐབས་འདིར་བསྟན་པའི་ཐེག་ཆེན་གྱི་ཚོགས་ལམ་གྱི་མཚན་ཉིད། སྤྱིར་ནི་ཚོགས་
ལམ༑ ཆོས་མངོན་རྟོགས། ཐར་པ་ཆ་མཐུན་གསུམ་དོན་གཅིག ཚོགས་ལམ་དུ་
ཞུགས་པ་དང་ལམ་སྣ་ཟིན་པ་དུས་མཉམ་པས། ཐེག་ཆེན་གྱི་ཚོགས་ལམ་ཐོབ་པ་དང༌།
ཐེག་ཆེན་སེམས་བསྐྱེད་ཐོབ་པ། ཐེག་ཆེན་ལམ་དུ་ཞུགས་པ་དུས་མཉམ་མོ། །དེ་
ཡང་ལམ་དུ་ཞུགས་པའི་ཚད་ཁོ་བོ་ཅག་ལྟ་བུས་བརྗོད་དཀའ་ཡང་། གསེར་འཕྲེང་
ལས༑ ངེས་འབྱུང་གི་བསམ་བས་བསླངས་པའི་དགེ་རྩ་སྣ་རེ་ཙམ་རྒྱུད་ལ་སྐྱེས་ན་
ཡང་ཚོགས་ལམ་གྱི་ཕྱོགས་རེ་ཐོབ་པ་ཡིན་ནོ། །ཞེས་གསུངས་ཤིང༌། རྗེའི་གསུང་
འབུམ་ཐོར་བུའི་ནང་ཚན་འཇམ་དབྱངས་ཀྱིས་རྗེ་བླ་མར་གསུངས་པ་ལས། རྩོལ་
བཅས་ཀྱི་མྱོང་བ་ཐོན་པས་ཐར་བའི་ས་བོན་འཇོག་ནུས་ཀྱང་ལམ་གྱི་སྣར་མ་སླེབ།
སྲིད་པའི་བདེ་འབྱོར་དྲན་ཙམ་དང་སེམས་ཅན་དྲན་ཙམ་གྱིས་ངེས་འབྱུང་དང་བྱང་
སེམས་རྒྱུན་ལྡན་དུ་འཇུག་པའི་མྱོང་བ་ཐོན་ན་ཚོགས་ལམ་ཆུང་ངུར་འཇོག། ཅེས་

ཐེག་ཆེན་གྱི་ཚོགས་ལམ། ༣༡༧
ངེས་འབྱུང་ལ་རྩོལ་བཅས་ཀྱི་མྱོང་བ་ཐོན་པ་ཙམ་གྱིས་ལམ་སྣ་མི་ཟིན་པར་གསུངས་
ནས་དེ་ལ་རྩོལ་མེད་ཀྱི་མྱོང་བ་ཐོན་པ་ན་ཚོགས་ལམ་ཐོབ་པར་བསྟན་ཏོ། །ཚོགས་
ལམ་གྱི་རྟགས་ཁྱད་པར་ཅན་ནི། ཉི་ཁྲི་སྣང་བ་ལས། ཐར་པའི་ཆ་དང་མཐུན་པ་
འདིའི་རྟགས་ནི་རྣམ་པ་གསུམ་སྟེ། འདི་ལྟ་སྟེ་སེམས་མི་ཞུམ་པ་མིདངང་པའི་མཚན་
ཉིད་དང༌། མི་འགོང་པ་མི་སྐག་པའི་མཚན་ཉིད། ཡིད་ལ་འགྱོད་པ་མེད་པ་མི་སྐག་
པའི་མཚན་ཉིད་དང་། ཞེས་ཟབ་དོན་ལ་མི་སྐྲག་པ་དགོས་པར་གསུང་ལ། གཞན་
ཡང་༑ ཀུན་ལས་བཏུས་ལས། ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་
ཁྲིམས་དང༌། དབང་པོའི་སྒོ་བསྡོམ་པ་དང་། ཟས་ཀྱི་ཚོད་ཤེས་པ་དང༌། ནམ་གྱི་
ཆ་སྟོད་དང་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་དང་ཤེས་བཞིན་དུ་གནས་
པར་མངོན་པར་དགའ་བ་དང་། ཞེས་སོགས་གསུངས་ཤིང༌། མཛོད་འགྲེལ་ལས།
གང་ལ་འཁོར་བའི་ཉེས་དམིགས་དང་བདག་མེད་པ་དང་མྱ་ངན་ལས་འདས་པའི་ཡོན་
ཏན་བརྗོད་པའི་གཏམ་ཐོས་ན་སྤུ་ཟིང་ཞེས་བྱེད་པ་དང༌། མཆི་མ་ཀྲུག་ཅེས་བྱེད་པ་དེ་
ལ་ནི་ཐར་བའི་ཆ་དང ་མཐུན་བའི་དགེ་རྩ་ཡོད་པར་ཤེས་པར་བྱ་སྟེ། ཞེས་སོགས་
ཚོགས་ལམ་གྱི་རྟགས་གསུངས་པ་རྣམས་ལས་རྟགས་མ་ནོར་བ་འགའ་ཞིག་བྱུང་ན་
ཚོགས་ལམ་ཐོབ་པ་ལ་ཉེ་བའི་རྟགས་སམ། དེ་ཐོབ་པའི་རྟགས་སུ་ཤེས་པར་བྱའི།
གཞན་དུ་ན་ལམ་སྣ་མ་ཟིན་བཞིན་དུ་ཐེག་ཆེན་གྱི་གང་ཟག་ཏུ་ཁས་ལེན་དགོས་པར་ཐལ་
བའི་སྐྱོན་དུ་འགྱུར་ཏེ། ལམ་སྣ་མ་ཟིན་བཞིན་དུ་བླ་མེད་ཀྱི་ཐེག་པའི་གང་ཟག་ཁྱད་
པར་ཅན་དུ་ཁས་ལེན་པ་དུ་མ་སྣང་བའི་ཕྱིར་རོ། །དེ་དག་ནི་དོན་ལ་ཕན་བསམས་ནས་
བྲིས་སོ། དགོངས་འགྲེལ་གཞན་ལ་མ་བརྟེན་པར་མངོན་རྟོགས་རྒྱན་གྱི་དགོངས་པར་
རང་དབང་དུ་རྫོགས་པར་རྟོགས་ནུས་པའི་མངོན་རྟོག་རྒྱན་གྱི་གདུལ་བྱ་དེ། མངོན་

༣༡༨
 སྤྱི་མཐའ་ཟུང་འབྲེལ་སྐབས་བཞི་པ།
རྟོགས་རྒྱན་གྱི་ཆེད་དུ་བྱ་བའི་གདུལ་བྱའི་མཚན་ཉིད། དེ་ལ་དེར་གྱུར་བའི་དབང་པོ་རྣོ་
རྟུལ་གཉིས་ཡོད།། ༈ གསུམ་པ་རྩོད་པ་སྤོང་བ་ལ། ཁ་ཅིག ཐེག་ཆེན་གྱི་
ཚོགས་ལམ་ཡིན་ན། སྟོང་ཉིད་རྟོགས་མྱོང་ཡིན་དགོས་པར་ཐལ། མངོན་རྟོགས་
རྒྱན་གྱི་ཆེད་དུ་བྱ་བའི་གདུལ་བྱའི་རྒྱུད་ཀྱི་ཐེག་ཆེན་གྱི་ཚོགས་ལམ་ཡིན་ན། སྟོང་ཉིད་
རྟོགས་མྱོང་ཡིན་དགོས་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། རྣམ་
བཤད་ལས། དབང་རྟུལ་ལ་ངེས་པ་མེད་དོ། །ཞེས་སྟོང་ཉིད་རྟོགས་མ་མྱོང་བའི་
ཐེག་ཆེན་གྱི་ཚོགས་ལམ་ཡོད་པར་བསྟན་པའི་ཕྱིར། གཞན་ཡང་། སྟོང་ཉིད་རྟོགས་
མ་མྱོང་བའི་བྱང་སེམས་ཡོད་པར་ཐལ། དེ་རྟོགས་མ་མྱོང་བའི་སེམས་ཙམ་བའི་བྱང་
སེམས་ཡོད་པའི་ཕྱིར༑ དེར་ཐལ། དེ་ཡིན་ན། བདེན་འཛིན་གྱི་བཅིངས་པས་ཁྱབ་
པའི་ཕྱིར། ཁ་ཅིག་ན་རེ། བྱང་སེམས་དབང་རྣོན་ཡིན་ན། ཚོགས་ལམ་དུ་མ་
ས་པར་ཐལ། ཐེག་ཆེན་གྱི་
ཞུགས་པའི་སྔ་རོལ་དུ་སྟོང་ཉིད་རྟོགས་མྱོང་ཡིན་དག 
རིགས་ཅན་དབང་རྣོན་གྱིས་ཐེག་ཆེན་ལམ་དུ་མ་ཞུགས་པའི་སྔ་རོལ་དུ་སྟོང་ཉིད་ངེས་
པར་བྱས་ཏེ། དེ་རྗེས་ཐེག་ཆེན་གྱི་ཚོགས་ལམ་དུ་འཇུག་པའི་ཕྱིར། ཟེར་ན། མ་
ཁྱབ༑ མ་གྲུབ་ན། དེར་ཐལ། དབུ་མ་རྒྱན་ལས། ཡང་དག་ཤེས་རྩོལ་སྔོན་
བཏང་སྟེ། །དོན་དམ་རྣམ་པར་ངེས་གྱུར་པ། །ཞེས་གསུངས་པའི་ཕྱིར། འདོད་ན།
སེམས་ཙམ་པའི་བྱང་སེམས་དང་རྒྱུད་གཅིག་དུ་གྱུར་པའི་ཕྱིར་མི་ལྡོག་གི་རྟགས་ཐོབ་
པའི་བྱང་འཕགས་ཆོས་ཅན༑ དེར་ཐལ། དེའི་ཕྱིར། དེར་ཐལ། བྱང་འཕགས་
དབང་རྣོན་ཡིན་པའི་ཕྱིར། དེར་ཐལ། ཕྱིར་མི་ལྡོག་གི་རྟགས་ཐོབ་པའི་བྱང་འཕགས་
ཡིན་པའི་ཕྱིར། འདོད་མི་ནུས་སོ། །ཁ་ཅིག དབང་པོ་རྣོན་རྟུལ་གཉིས་ཀྱི་མངོན་
རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ཡོད་པར་ཐལ། མངོན་རྟོགས་རྒྱན་གྱི་ཆེད་དུ་

༣༡༩
ཐེག་ཆེན་གྱི་སྦྱོར་ལམ། |་
བྱ་བའི་གདུལ་བྱ་དབང་པོ་རྣོ་རྟུལ་གཉིས་ཡོད་པའི་ཕྱིར། ཟེར་ན། མ་ཁྱབ། མ་
གྲུབ་ན། དེར་ཐལ། རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་
རྟོགས་དཀར་བཞེད། །ཅེས་གསུངས་པའི་ཕྱིར། འདོད་མི་ནུས་ཏེ། མངོན་རྟོགས་
རྒྱན་གྱི་ཆེད་དུ་བྱ་བའི་གདུལ་བྱ་ཡིན་ན། དབང་རྟུལ་མ་ཡིན་དགོས་པའི་ཕྱིར། །
ཐེག་ཆེན་གྱི་སྦྱོར་ལམ།
༈ གཉིས་པ་རྒྱུད་སྨིན་བྱེད་ཀྱི་ལམ་ངེས་འབྱེད་ཆ་མཐུན་ནི། དྲོ་བ་རྣམས་ཀྱི་
དམིགས་པ་འདིར། །ཞེས་པ་ནས། སྨིན་བྱེད་སོགས་ཀྱི་ཤེས་པར་བྱ། །ཞེས་པའི་
བར་གསུངས་ཏེ། དོན་ནི། འགྲེལ་པར། རྣམ་པ་ཐམས་ཅད་མངོན་པར་རྟོགས་པ་
འདི་ལ་མཉམ་པ་དང༌། བྱམས་པ་དང་། ཞེས་པ་ནས། དེ་ལྟར་ན་ངེས་པར་འབྱེད་
པའི་ཆ་དང་མཐུན་པ་ཡིན་ནོ། །ཞེས་པའི་བར་གསུངས། །འཕྲོས་ནི། རབ་འབྱོར་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་བར་འདོད་པས་སེམས་
ཅན་དེ་དག་གི་དྲུང་དུ་གནས་པར་བྱ། །བྱམས་པ་ཆེན་པོ་བསྐྱེད་པར་བྱ། སྙིང་རྗེ་ཆེན་
པོ་བསྐྱེད་པར་བྱ། ཞེས་པ་ནས། བདག་ཉིད་ཀྱང་རྣམ་པ་ཐམས་ཅད་མཁྱེན་པའི་ཡེ་
ཤེས་བསྐྱེད་པར་བྱ། ཞེས་པའི་བར་གྱི་མདོ་ལས་འཕྲོས་སོ། །འདིར་འགྲེལ་བར་
ལམ་གྱི་གོ་རིམ་ལ་ལོག་རྟོག་དགག་པ་ནི། །རྣམ་པ་དང་ལམ་དང་གཞི་ཐམས་ཅད་
རྣམ་པར་སྒོམ་པའི་དབྱེ་བས། ཞེས་པ་ནས། ཡིན་པར་ཤེས་པར་བྱའོ། །ཞེས་པའི་
བར་གསུངས། འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ།།
དང་པོ་ནི། ཤེས་བྱ་ཆོས་ཅན། ཐེག་ཆེན་གྱི་སྦྱོར་ལམ་དྲོད་སོགས་བཞིའི་དམིགས་པ་
ཡོད་དེ། ཐེག་ཆེན་གྱི་སྦྱོར་ལམ་དྲོ་བ་རྣམས་ཀྱི་དམིགས་པ་སྐབས་འདིར་སེམས་ཅན་

༣༢༠
 སྤྱི་མཐའ་ཟུང་འབྲེལ་སྐབས་བཞི་པ།
ཐམས་ཅད་ཡིན་པར་མདོ་ལས་བསྔགས་ཤིང་བརྗོད་ལ་ཚུལ་ཇི་ལྟར་ན་སེམས་ཅན་དེ་
དག་ཉིད་ལ་དམིགས་ནས་སེམས་མཉམ་པར་ལྟ་བ་སོགས་རྣམ་པ་དག་ནི་བཅུར་བཤད་
པའི་ཕྱིར་དང་། རྩེ་མོར་གྱུར་པ་ཡང་དེ་བཞིན་སེམས་ཅན་ཐམས་ཅད་ལ་དམིགས་
ནས་རྩེ་མོ་བ་བ དག་ཉིད་སྡིག་པ་མི་དགེ་བ་བཅུ་ལས་ལྡོག་ཅིང་། སྦྱིན་སོགས་ལ་
གནས་པའི་སྒོ་ནས་སེམས་ཅན་གཞན་དག་དེ་དག་ལ་ནི་འགོད་པ་དང༌། དེ་དག་གི་
བསྔགས་པ་བརྗོད་པ་དང་མཐུན་པས་དགའ་བར་བྱེད་པ་ཉིད་ཀྱིས ་དམིགས་པ་དང་།
བཟོད་པ་ནི། སེམས་ཅན་ལ་དམིགས་ནས་བདེན་པ་བཞི་ཤེས་པ་ལ་རང་གནས་ཏེ་
སེམས་ཅན་གཞན་གྱི་རྟེན་ཅན་དེ་ལ་འགོད་པ་དང་། ཆོས་མཆོག་ཀྱང་དེ་བཞིན་དུ་
སེམས་ཅན་ལ་དམིགས་ཏེ་སེམས་ཅན་རྣམས་སྨིན་པར་བྱེད་པ་དང་གྲོལ་བར་བྱེད་པ་
སོགས་ཀྱིས་དམིགས་པར་ཤེས་པར་བྱ་བ་ཡིན་པའི་ཕྱིར།།
ལམ་གསུམ་ཟོས་སྤོང༌། །
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག དྲོ་བ་རྣམས་
ཀྱི; ཞེས་སོགས་ཀྱི་སྐབས་འདིར་བསྟན་པའི་སྦྱོར་ལམ། སྦྱོར་ལམ་བཏགས་པ་བ་
ཡིན་ཟེར་ན། དེ་མི་འཐད་པར་ཐལ། དེའི་སྐབས་ནས་བསྟན་པའི་སྦྱོར་ལམ་སྦྱོར་
ལམ་མཚན་ཉིད་པ་ཡིན་པའི་ཕྱིར། དེར་ཐལ། མཚན་མེད་རབ་ཏུ་སྦྱིན་ལ་སོགས།།
ཞེས་སོགས་ཀྱི་སྐབས་ནས་བསྟན་པའི་ཚོགས་ལམ་ཚོགས་ལམ་མཚན་ཉིད་པ་ཡིན་
པའི་ཕྱིར། ཁ་ཅིག་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་པ་དང་།
འདིར་སྦྱོར་མཐོང་སྒོམ་གསུམ་བསྟན་པ་ལ་ཟློས་པའི་སྐྱོན་མེད་དེ། སྐབས་དང་པོ་
གསུམ་ནས་བསྟན་པའི་སྦྱོར་མཐོང་སྒོམ་གསུམ་སྦྱོར་མཐོང་སྒོམ་གསུམ་མཚན་ཉིད་པ་

{༢༡
ལམ་གསུམ་ཟློད་སྤོང༌། །
དང་༑ འདིར་བསྟན་པའི་སྦྱོར་མཐོང་སྒོམ་གསུམ་དེ་བཏགས་པ་བ་ཡིན་ཟེར་ན།
འོ་ན། སྐབས་དང་པོ་གསུམ་དུ་བསྟན་པའི་སྲོར་མཐོང་སྒོམ་གསུམ་སྦྱོར་མཐོང་སྒོམ་
གསུམ་མཚན་ཉིད་པ་ཡིན་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན།
དེའི་སྐབས་ནས་བསྟན་པའི་སྦོར ་མཐོང་སྒོམ་གསུམ་གྱི་གཞི་མཐུན་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། དེ་གསུམ་གྱི་གཞི་མཐུན་མེད་པའི་ཕྱིར ། ཁ་
ཅིག སྐབས་དང་པོ་དྲུག་ཏུ་སྦྱོར་མཐོང་སྒོམ་གསུམ་ལན་དྲུག་ཏུ་བསྟན་པ་ལ་ཟློས་
པའི་སྐྱོན་མེད་དེ། སྐབས་དང་པོ་གསུམ་གྱི་སྐབས་ནས་བསྟན་པའི་སྦྱོར་ལམ་སྦྱོར་
ལམ་མཚན་ཉིད་པ། མཐོང་ལམ་མཐོང་ལམ་མཚན་ཉིད་པ། སྒོམ་ལམ་སྒོམ་ལམ་
མཚན་ཉིད་པ་གང་ཞིག སྦྱོར་བ་དང་པོ་གསུམ་གྱི་སྐབས་ནས་བསྟན་པའི་སྦྱོར་ལམ་
སྦྱོར་ལམ་བཏགས་པ་བ་སོགས་ཡིན་པའི་ཕྱིར། ཕྱི་མ་དེར་ཐལ། རྣམ་རྫོགས་སྦྱོར་
བའི་སྐབས་སུ་ས་བརྒྱད་པའི་ཡེ་ཤེས་ཆུང་འབྲིང་ཆེན་པོ་གསུམ་ལ་རིམ་བཞིན་དུ་སྦྱོར་
མཐོང་སྒོམ་གསུམ་གྱི་མིང་གིས་བཏགས། རྩེ་སྦྱོར་གྱི་སྐབས་སུ་ས་དགུ་པའི་ཡེ་ཤེས་
དང་། ས་བཅུ་པའི་དཀྱིལ་སྟོད་ཀྱི་ཡེ་ཤེས་ཆུང་འབྲིང་ཆེན་པོ་གསུམ་ལ་དེ་གསུམ་གྱི་
མིང་གིས་བཏགས། མཐར་གྱིས་སྦྱོར་བའི་སྐབས་སུ་ས་བཅུ་པའི་དཀྱིལ་སྨད་ཀྱི་ཡེ་
ཤེས་ཆུང་འབྲིང་ཆེན་པོ་གསུམ་ལ་སྦྱོར་མཐོང་སྒོམ་གསུམ་གྱི་མིང་གིས་བཏགས་ནས་
བསྟན་པའི་ཕྱིར་རོ། །ཟེར་ན། དེ་མི་འཐད་པར་ཐལ། རྣམ་རྫོགས་སྦྱོར་བ་སོགས་
ཀྱི་སྐབས་ནས་བསྟན་པའི་སྦྱོར་ལམ་དེ་སྦྱོར་ལམ་མཚན་ཉིད་པ་ཡིན་པའི་ཕྱིར། དེར་
ཐལ༑ དེ་ངེས་འབྱེད་ཆ་མཐུན་ཡིན་པའི་ཕྱིར། དེར་ཐལ། འགྲེལ་པ་ལས། ངེས་
པར་འབྱེད་པའི་ཆ་དང་མཐུན་པར་འབྱུང་བས། ཞེས་གསུངས་པའི་ཕྱིར། གཞན་
ཡང་༑ དེ་མི་འཐད་པར་ཐལ། རྣམ་རྫོགས་སྦྱོར་བ་སོགས་ཀྱི་སྐབས་ནས་བསྟན་

༣༢༢
 སྤྱི་མཐའ་ཟུང་འབྲེལ་སྐབས་བཞི་པ།
པའི་སྦྱོར་ལམ་སོགས་དེ་དག་མིན་ཀྱང་དེ་དག་གི་མིང་གིས་བཏགས་པ་ལ་དགོས་པ་
ཁྱད་པར་ཅན་ཡོད་པའི་ཕྱིར། ཁ་ཅིག ཐབས་ཤེས་གཉིས་སུ་ཕྱེ་བའི་ཐབས་ཀྱི་ཆ་
གཙོ་བོར་གྱུར་པའི་ཐེག་ཆེན་གྱི་དོན་མངོན་རྟོགས། སྐབས་འདིར་བསྟན་པའི་ཐེག་
ཆེན་གྱི་སྦྱོར་ལམ་གྱི་མཚན་ཉིད་ཟེར་ན། སྟོང་ཉིད་རྟོགས་པའི་ཐེག་ཆེན་གྱི་སྦྱོར་ལམ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཆོས་ཅན་དེའི་
ཕྱིར༑ འདོད་མི་ནུས་ཏེ། ཐབས་ཤེས་གཉིས་སུ་ཕྱེ་བའི་ཤེས་རབ་ཀྱི་ཆར་གཏོགས་
ཡིན་པའི་ཕྱིར། དེར་ཐལ། སྟོང་ཉིད་རྟོགས་པའི་སེམས་དཔའི་ཡེ་ཤེས་ཡིན་པའི་
ཕྱིར༑༑ ༈ གཉིས་པ་རང་ལུགས་ལ། ཐབས་ཁྱད་པར་ཅན་གྱིས་ཟིན་པའི་ཐེག་ཆེན་
གྱི་དོན་མངོན་རྟོགས། སྐབས་འདིར་བསྟན་པའི་ཐེག་ཆེན་གྱི་སྦྱོར་ལམ་གྱི་མཚན་ཉིད།
རྒྱས་པར་ནི་སྦྱོར་ལམ་གྱི་སྐབས་སུ་ཤེས་པར་བྱའོ། །མངོན་པར་རྟོགས་པའི་རྒྱན་གྱི་
སྐབས་འདིར་སྦྱོར་མཐོང་སྒོམ་གསུམ་གྱི་ཐ་སྙད་ལན་མང་དུ་གསུངས་པ་ལ་བརྟེན་ནས་
ཟློས་པའི་སྐྱོན་དུ་འགྱུར་བར་དོགས་ཏེ། སློབ་དཔོན་ཁ་ཅིག་སྐབས་དང་པོ་གསུམ་གྱི་
སྐབས་སུ་བསྟན་པའི་སྦྱོར་ལམ་སོགས་དེ་དག་མཚན་ཉིད་པ་ཡིན་ཀྱང༌། སྦྱོར་བ་
བཞིའི་སྐབས་ནས་བསྟན་པའི་སྦྱོར་ལམ་སོགས་དེ་དག་བཏགས་པ་བར་འདོད་ལ།
སྐབས་དང་པོ་གསུམ་གྱི་སྐབས་ནས་བསྟན་པའི་སྦྱོར་
རྣམ་བཤད་རང་ལུགས་ནི། 
ལམ་སྦྱོར་ལམ་མཚན་ཉིད་པ་ཡིན་པ་སོགས་ལྟར། སྦྱོར་བ་བཞིའི་སྐབས་ནས་བསྟན་
པའི་སྦྱོར་ལམ་སྦྱོར་ལམ་མཚན་ཉིད་པ་སོགས་ཡིན་ནོ། ། སློབ་དཔོན་གྱིས་ལམ་
གསུམ་བཏགས་མཚན་པའི་ལུགས་རང་ལུགས་སུ་མི་བཞེད་དེ། དེས་སྦྱོར་བཞིའི་
སྐབས་ནས་བསྟན་པའི་ལམ་དེ་དང་དེ་རྣམས་ལམ་དེ་དང་དེ་མཚན་ཉིད་པར་བཞེད་པའི་
ཕྱིར་རོ། །དེས་མངོན་པར་རྟོགས་པ་ལམ་ཁུག་པའི་ལུགས་སུ་བཞེད་པ་ཡིན་ཏེ།

༣༢༣
ལམ་གསུམ་ཟློད་སྤོང༌། །
སྐབས་དང་པོ་གསུམ་གྱི་སྐབས་ནས་བསྟན་པའི་སྦྱོར་ལམ་སོགས་ཉམས་སུ་ལེན་པའི་
གང་ཟག་དེས། སྦྱོར་བ་བཞིའི་སྐབས་ནས་བསྟན་པའི་སྦྱོར་ལམ་སོགས་ཉམས་སུ་
ལེན་པར་བཞེད་པའི་ཕྱིར་རོ། ༈ གསུམ་པ་རྩོད་པ་སྤོང་པ་ལ། ཁ་ཅིག་ན་རེ།
སློབ་དཔོན་སེངྒེ་བཟང་པོས་ལམ་ཁུག་པ་བའི་ལུགས་མི་བཞེད་པར་ཐལ། དེས་མངོན་
པར་རྟོགས་པ་ལམ་རྐྱང་བ་བའི་ལུགས་སུ་བཞེད་པའི་ཕྱིར། དེར་ཐལ། སློབ་དཔོན་
གྱིས་སྡུད་འགྲེལ་དུ་དེ་ལྟར་བཤད་པའི་ཕྱིར་ན། སྐྱོན་མེད་དེ། དེ་ནི་སློབ་དཔོན་སྔ་
མའི་བཞེད་པ་བསྐུར་བ་ཙམ་ཡིན་པའི་ཕྱིར།།
ཕྱིར་མི་ལྡོག་པའི་རྟགས།
༈ གསུམ་པ་མངོན་རྟོགས་ཁྱད་པར་ཅན་རྒྱུད་ལ་སྐྱེ་བའི་རིམ་པ་བཤད་པ་ལ་གཉིས།
ཕྱིར་མི་ལྡོག་པའི་རྟགས་བཤད་པ་དང་། སྐུ་གསུམ་སྒྲུབ་བྱེད་ཀྱི་ལམ་ཁྱད་པར་ཅན་
བཤད་པའོ། །དང་པོ་ལ་གཉིས། སྤྱིར་བསྟན་པ་དང་། སོ་སོར་བཤད་པའོ།།
དང་པོ་ནི། ངེས་འབྱེད་ཡན་ལག་ནས་བཟུང་སྟེ། །ཞེས་པ་ནས། དེ་འདིར་ཕྱིར་མི་
ལྡོག་པའི་ཚོགས། །ཞེས་པའི་བར་གསུངས་ཏེ། དོན་ནི། འགྲེལ་བ་ལས།།
དཔའ་བོ་གང་དག་ངེས་པར་འབྱེད་པའི་ཆ་དང་མཐུན་པ་བཞི། ཞེས་པ་ནས། བྱང་
ཆུབ་སེམས་དཔའ་སློབ་པ ་ཕྱིར་མི་ལྡོག་པའི་དགེ་འདུན་ཡིན་ནོ། །ཞེས་པའི་བར་
གསུངས༑ འཕྲོས་ནི། རབ་འབྱོར་གྱིས་གསོལ་བ། བཅོམ་ལྡན་འདས། རྣམ་པ་
གང་དག་དང༌། རྟགས་གང་དག་དང་མཚན་མ་གང་དག་གིས་བྱང་ཆེན་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག། ཅེས་པ་ནས། རབ་འབྱོར་

༣༢༤
 སྤྱི་མཐའ་ཟུང་འབྲེལ་སྐབས་བཞི་པ།
རྣམ་པ་དེ་དག་དང་། རྟགས་དེ་དག་དང་། །མཚན་མ་དེ་དག་དང་ལྡན་པའི་བྱང་ཆུབ
སེམས་དཔའ་སེམས་དཔའ་ཆེན་པོ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ
ལས་ཕྱིར་མི་ལྡོག་པར་རིག་པར་བྱའོ། ། ཞེས་སོགས་ཀྱི་བར་ལས་འཕྲོས་སོ།
འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི། ཤེས་
བྱ་ཆོས་ཅན། སྐབས་འདིར་ཕྱིར་མི་ལྡོག་པའི་དགེ་འདུན་གྱི་ཚོགས་རྣམ་པ་གསུམ་
ཡོད་དེ། ཐེག་ཆེན་གྱི་ངེས་འབྱེད་ཡན་ལག་ལ་གནས་པའི་སེམས་དཔའ་དབང་རྣོན་
ནས་བཟུང་སྟེ་ཐེག་ཆེན་གྱི་མཐོང་བའི་ལམ་དང་སྒོམ་པའི་ལམ་དག་ལ་བྱང་ཆུབ
སེམས་དཔའ་གང་དགུ་གནས་པ་དེ་དག་རྣམས་སུ་ཡོད་པའི་ཕྱིར།། ༈ གཉིས་པ་
མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག་ན་རེ། རྫོགས་བྱང་ལས་ཕྱིར
མི་ལྡོག་པའི་སེམས་དཔའ་ཡིན་ན། ཕྱིར་མི་ལྡོག་པའི་རྟགས་ཐོབ་པའི་སེམས་དཔའ་
ཡིན་པས་ཁྱབ་ཟེར་ན། གསེར་ལྟ་བུའི་སེམས་བསྐྱེད་རྒྱུད་ལ་ལྡན་པའི་བྱང་སེམས་
ཚོགས་ལམ་པ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར།
ཁྱབ་སྟེ། གསེར་ལྟ་བུའི་སེམས་བསྐྱེད་ཀྱི་སྒྲ་དོན་གཅིག་ཡོད་པའི་ཕྱིར། འདོད་མི་
ནུས་ཏེ། ཚོགས་ལམ་པ་ཡིན་པའི་ཕྱིར། ཁ་ཅིག་ན་རེ། ཕྱིར་མི་ལྡོག་པའི་རྟགས་
ཐོབ་པའི་བྱང་སེམས་དབང་རྟལ་ཡོད་ཟེར་ན། དེ་མེད་པར་ཐལ། ཕྱིར་མི་ལྡོག་པའི་
རྟགས་ཐོབ་པའི་བྱང་སེམས་ཡིན་ན། བྱང་སེམས་དབང་རྣོན་ཡིན་དགོས་པའི་ཕྱིར།
དེར་ཐལ། བྱང་སེམས་དབང་རྟུལ་རྣམས་ཀྱིས་ཀྱང་ཕྱིར་མི་ལྡོག་པའི་རྟགས་ཐོབ་པའི་
ཚེ་བྱང་སེམས་དབང་རྣོན་དུ་འགྱུར་པའི་ཕྱིར། ཁ་ཅིག་ན་རེ། དབང་རྣོན་གྱིས་སྦྱོར་
ལམ་ནས་ཕྱིར་མི་ལྡོག་པའི་རྟགས་ཐོབ། དབང་འབྲིང་གིས་མཐོང་ལམ་ནས་ཕྱིར་མི་
ལྡོག་པའི་རྟགས་ཐོབ། དབང་རྟུལ་གྱིས་སྒོམ་ལམ་ནས་ཕྱིར་མི་ལྡོག་པའི་རྟགས་ཐོབ་

༣༢ལ
ཕྱིར་མི་ལྡོག་པའི་རྟགས།
པར་འགྱུར་ཟེར་ན། འོ་ན། སྒོམ་ལམ་ནས་ཕྱིར་མི་ལྡོག་པའི་རྟགས་ཐོབ་དགོས་ཀྱི་
བྱང་སེམས་དེ་དབང་རྟལ་ཡིན་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར།
འདོད་ན། དེ་ཆོས་ཅན། དབང་རྟུལ་མ་ཡིན་པར་ཐལ། དབང་རྣོན་ཡིན་པའི་ཕྱིར།
དེར་ཐལ། བྱང་སེམས་ཡིན་པའི་ཕྱིར། ཁ་ཅིག་ན་རེ། བྱང་སེམས་སྦྱོར་ལམ་བ་
དབང་རྣོན་ཡིན་ན། སྦྱོར་ལམ་ནས་ཕྱིར་མི་ལྡོག་པའི་རྟགས་ཐོབ་པས་ཁྱབ་ཟེར་ན།
ཐེག་ཆེན་གྱི་སྦྱོར་ལམ་དྲོད་ཐོབ་མ་ཐག་པའི་བྱང་སེམས་སྦྱོར་ལམ་པ་དབང་རྣོན་ཆོས་
ཅན༑ དེར་ཐལ། དེའི་ཕྱིར། འདོད་ན། སྦྱོར་ལམ་དེས་དྲངས་པའི་ལུས་ངག་གི་
ཐ་སྙད་ཁྱད་པར་ཅན་དེ་ཐོབ་པར་ཐལ། འདོད་པའི་ཕྱིར། འདོད་མི་ནུས་སོ། ། ཁ་
ཅིག་ན་རེ། སྦྱོར་ལམ་པ་ཕྱིར་མི་ལྡོག་པའི་རྟགས་ཐོབ་པའི་སེམས་དཔའ་ཡིན་ན།
གཟུགས་སོགས་ལ་བདེན་ཞེན་མངོན་གྱུར་པ་ལྡོག་ཟིན་པས་ཁྱབ་ཟེར་ན། དེ་མི་འཐད་
པར་ཐལ། ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པའི་རྒྱུད་ལ་
བདེན་འཛིན་མངོན་གྱུར་དུ་འཇུག་པ་ཡོད་པའི་ཕྱིར། དེར་ཐལ། དེའི་རྒྱུད་ལ་བདེན་
འཛིན་ལྷན་སྐྱེས་མངོན་གྱུར་དུ་འཇུག་པ་ཡོད་པའི་ཕྱིར། དེར་ཐལ། བདེན་འཛིན་
ལྷན་སྐྱེས་མངོན་གྱུར་བ་ས་བརྒྱད་པ་ནས་སྤང་བར་འཇོག་དགོས་པའི་ཕྱིར། ཁ་ཅིག་
ན་རེ། གཟུགས་སོགས་ལ་བདེན་ཞེན་མངོན་གྱུར་ལྡོག་པ་སོགས་རྟགས་ཉི་ཤུ་དང་
ལྡན་པའི་གང་ཟག་དེ། སྦྱོར་ལམ་པ་ཕྱིར་མི་ལྡོག་པའི་རྟགས་ཐོབ་པའི་གང་ཟག་གི་
མཚན་ཉིད་ཟེར་ན། འོ་ན། དེ་འདྲའི་རྟགས་ཉི་ཤུ་པོ་ལྡན་པའི་བྱང་སེམས་མཐོང་
ལམ་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཆོས་
ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེ་འདྲའི་བྱང་སེམས་
ཡིན་པ་ཞིག་ཡོད་པའི་ཕྱིར། དེར་ཐལ། དེ་མཚན་ཉིད་ཡིན་པའི་ཕྱིར། རྟགས་

༣༢s
 སྤྱི་མཐའ་ཟུང་འབྲེལ་སྐབས་བཞི་པ།
ཁས༑ གཞན་ཡང་། དེ་མི་འཐད་པར་ཐལ། སྦྱོར་ལམ་པ་ཕྱིར་མི་ལྡོག་པའི་རྟགས་
ཐོབ་པའི་གང་ཟག་ཡིན་ན། རྟགས་ཉི་ཤུ་པོ་གང་རུང་དང་ལྡན་དགོས་ཀྱང་། ཉི་ཤུ་
དང་ལྡན་པས་མ་ཁྱབ་པའི་ཕྱིར། ཁ་ཅིག་ན་རེ། མཐོང་ལམ་པ་ཕྱིར་མི་ལྡོག་པའི་
རྟགས་ཐོབ་པའི་གང་ཟག་ཡིན་ན། གཟུགས་སོགས་ལ་བདེན་ཞེན་ལྡོག་པས་ཁྱབ་ཟེར་
ན༑ དེ་མི་འཐད་པར་ཐལ། ཕྱིར་མི་ལྡོག་པའི་རྟགས་ཐོབ་པའི་བྱང་སེམས་མཐོང་
ལམ་པའི་རྒྱུད་ལ་གཟུགས་སོགས་ལ་བདེན་ཞེན་འཇུག་པ་ཡོད་པའི་ཕྱིར། དེར་ཐལ།
དེའི་རྒྱུད་ལ་བདེན་འཛིན་འཇུག་པ་ཡོད་པའི་ཕྱིར། དེར་ཐལ། བྱང་སེམས་མཐོང་
ལམ་རྗེས་ཐོབ་པའི་རྒྱུད་ལ་བདེན་འཛིན་འཇུག་པ་ཡོད་པའི་ཕྱིར། ཁ་ཅིག་ན་རེ།
ཕྱིར་མི་ལྡོག་པའི་རྟགས་ཐོབ་པའི་བྱང་སེམས་མཐོང་ལམ་པ་ཡིན་ན། མཐོང་ལམ་པ་
ཕྱིར་མི་ལྡོག་པའི་རྟགས་ཐོབ་པའི་གང་ཟག་ཡིན་པས་ཁྱབ་ཟེར་ན། སྦྱོར་ལམ་ནས་
ཕྱིར་མི་ལྡོག་པའི་རྟགས་ཐོབ་བ་སྔོན་དུ་སོང་བའི་བྱང་སེམས་མཐོང་ལམ་པ་ཆོས་ཅན།
དེར་ཐལ། དེའི་ཕྱིར། འདོད་ན། མཐོང་ལམ་ནས་ཕྱིར་མི་ལྡོག་པའི་རྟགས་གསར་
དུ་ཐོབ་པའི་བྱང་སེམས་མཐོང་ལམ་པ་ཡིན་པར་ཐལ་ལོ། །འདོད་ན་སླ། ཁ་ཅིག་ན་
རེ༑ མཐོང་ལམ་པ་ཕྱིར་མི་ལྡོག་བའི་རྟགས་ཐོབ་པའི་བྱང་སེམས་མཐོང་ལམ་པ་ཡིན་
ན༑ མཐོང་ལམ་གྱི་རྟགས་བཅུ་དྲུག་དང་ལྡན་པས་ཁྱབ་ཟེར་ན། འོ་ན། སྦྱོར་ལམ་
པ་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པ་ཡིན་ན། སྦྱོར་ལམ་གྱི་
རྟགས་ཉི་ཤུ་དང་ལྡན་པས་ཁྱབ་པར་ཐལ། དམ་བཅའ་འཐད་པའི་ཕྱིར། འདོད་མི་
ནུས་ཏེ། སྦྱོར་ལམ་དྲོད་ཀྱི་གནས་སྐབས་སུ་ཕྱིར་མི་ལྡོག་པའི་རྟགས་བཅུ་གཅིག་ཐོབ་
ཀྱང་གཞན་མ་ཐོབ་པ་ཡོད་པའི་ཕྱིར། དེར་ཐལ། རྣམ་བཤད་ལས། དྲོད་ལ་གནས་
པའི་རྟགས་རྣམ་པ་བཅུ་གཅིག་དང༌། ཞེས་གསུངས་པའི་ཕྱིར། ཁ་ཅིག་ན་རེ།

ཕྱིར་མི་ལྡོག་པའི་རྟགས། ། ༣༢
རྫོགས་བྱང་ལས་ཕྱིར་མི་ལྡོག་གི་གང་ཟག་ཡིན་ན། སེམས་ཅན་ཡིན་པས་ཁྱབ་ཟེར་
ན༑ སངས་རྒྱས་འཕགས་པ་ཆོས་ཅན། དེར་ཐལ། དེའི་ཕྱིར། རྟགས་གསལ་
སླ༑༑ ༈ གཉིས་པ་རང་ལུགས་ལ། ཕྱིར་མི་ལྡོག་པའི་དོན་དང༌། དེ་རྟགས་ཡང་
དག་གིས་དཔོག་ཚུལ་གཉིས། དང་པོ་ནི། ཐེག་དམན་གྱི་ལམ་གཞན་གྱིས་བར་མ་
ཆོད་པར་བླ་མེད་རྫོགས་པའི་བྱང་ཆུབ་ཏུ་ངེས་པར་འགྱུར་རུང་དེ་དེ་ཡིན་ནོ། །གཉིས་
པ་ནི། གཟུགས་སོགས་བདེན་ཞེན་མངོན་འགྱུར་པ་ཅི་རིགས་ཟློག་ཅིང༌། སེམས་
ཅན་གཞན་སྡུག་བསྔལ་གྱིས་མནར་བ་མཐོང་བའི་ཚེ་ལུས་ཀྱི་བ་སྤུ་གཡོ་ཞིང་མིག་ནས་
མཆི་མ་འཁྲུག་པ་སོགས་ལུས་ཀྱི་ཐ་སྙད་ཁྱད་པར་ཅན་དང་། ཐེག་པ་ཆེན་པོའི་ལམ་
འབྲས་བུ་དང་བཅས་པ་རྫོགས་པར་བསྟན་ནུས་པའི་ངག་གི་ཐ་སྙད་ཁྱད་པར་ཅན་འཁྲུལ་
མེད་བརྟན་པོ་གཉིས་པོ་གང་རུང་ལྡན་པའི་བྱང་སེམས་སྦྱོར་ལམ་པ་ཆོས་ཅན། བླ་
མེད་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ཏེ། ཐབས་ཤེས་ཀྱི་རྟོགས་པ་
བརྟན་པོ་དེ་གཉིས་དང་ལྡན་པའི་སེམས་དཔའ་ཡིན་པའི་ཕྱིར། ཞེས་དཔོག་གོ། དེ་
ལྟར་དཔོག་པ་དེ། རང་བཞིན་གྱི་རྟགས་ཡང་དག་གི་དཔོག་ཚུལ་ཡིན་ཏེ། འདིའི་
ཐད་ཀྱི་རྣམ་བཤད་དུ་དྲངས་པ་ལས། གཟུང་པར་བྱའོ་ཞེས་བྱ་བ་ནི། ནུས་པའི་རྒྱ་ཡི་
འབྲས་སྐྱེ་བར། །རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར།།
དེ་ནི་རང་བཞིན་ཡིན་པར་བརྗོད། །ཅེས་བྱ་བའི་ཚུལ་གྱིས་དཔོག་པར་གསུངས་པས་
སོ༑ །ཞེས་གསུངས་པའི་ཕྱིར། དེས་ན་རྣམ་བཤད་ལྟར་ན། དཔོག་ཚུལ་དེ།
ཚུལ་གསུམ་ངེས་པའི་རྟགས་ཀྱི་དཔོག་ཚུལ་ཡིན་ཀྱང་། གསེར་འཕྲེང་ལྟར་ན་ནི།
དེ་ཚུལ་གསུམ་ཚད་མས་ངེས་པའི་རྟགས་ཡང་དག་ཏུ་མི་བཞེད་དོ།། ་༈ །།གསུམ་
པ་རྩོད་པ་སྤོང་པ་ལ། ཁ་ཅིག ཕྱིར་མི་ལྡོག་པའི་རྟགས་ཐོབ་པའི་བྱང་སེམས་ཚོགས་

༣༢༦
 སྤྱི་མཐའ་ཟུང་འབྲེལ་སྐབས་བཞི་པ།
ལམ་པ་མེད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་ཡོད་
ཕྱིར་མི་ལྡོག་པའི་རྒྱུ་མཚན་ཡང་དག་ཐོབ་པའི་བྱང་སེམས་ཚོགས་ལམ་པ་
པར་ཐལ། 
ཡོད་པའི་ཕྱིར། ཟེར་ན། ཁ་ཅིག མ་གྲུབ་གསུང་ཡང་། མ་ཁྱབ། མ་གྲུབ་ན།།
དེར་ཐལ། མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱ་ཚོགས་ལམ་པའི་རྒྱུད་ལ་
ཕྱིར་མི་ལྡོག་གི་རྒྱུ་མཚན་ཡང་དག་ཡོད་པའི་ཕྱིར། དེར་ཐལ། དེའི་རྒྱུད་ལ་དེ་
རྫོགས་བྱང་ལས་ཕྱིར་མི་ལྡོག་པའི་རྒྱུ་མཚན་ཡོད་པའི་ཕྱིར། དེར་ཐལ། དེ་རྫོགས་
བྱང་ལས་ཕྱིར་མི་ལྡོག་པའི་རྒྱུ་མཚན་ཡང་དག་ཡོད་པའི་ཕྱིར། དེར་ཐལ། དེ་
རྫོགས་བྱང་ལས་ཕྱིར་མི་ལྡོག་པའི་རྒྱུ་མཚན་ཡོད་པའི་ཕྱིར། ཁྱབ་སྟེ། དེ་རྫོགས་
བྱང་ལས་ཕྱིར་མི་ལྡོག་པའི་རྒྱུ་མཚན་ལྟར་སྣང་ལ་བརྟེན་པ་མ་ཡིན་པའི་ཕྱིར། དེར་
ཐལ༑ དེ་རྫོགས་བྱང་ལས་ཕྱིར་མི་ལྡོག་པ་དེ་ལུང་དང་རིགས་པ་ཡང་དག་ལ་བརྟེན་
ནས་སྒྲུབ་ནུས་པའི་ཕྱིར། ཁ་ཅིག་ན་རེ། བྱང་སེམས་དབང་རྣོན་ཡིན་ན། སྦྱོར་
ལམ་གྱི་གནས་སྐབས་སུ་ཕྱིར་མི་ལྡོག་པའི་རྟགས་ཐོབ་ནུས་པ་ཡིན་དགོས་པར་ཐལ།
བྱང་སེམས་དབང་རྣོན་རྣམས་ཀྱིས་སྦྱོར་ལམ་ནས་ཕྱིར་མི་ལྡོག་གི་རྟགས་ཐོབ་ནུས་པ་
དང་༑ དེ་དབང་འབྲིང་རྣམས་ཀྱིས་མཐོང་ལམ་ནས་ཕྱིར་མི་ལྡོག་པའི་རྟགས་ཐོབ་ནུས་
པ་དང༌། དེ་དབང་རྟུལ་རྣམས་ཀྱིས་སྒོམ་ལམ་ནས་ཕྱིར་མི་ལྡོག་གི་རྟགས་ཐོབ་ནུས་
པའི་ཕྱིར། དེར་ཐལ། སྦྱོར་ལམ་ནས་ཕྱིར་མི་ལྡོག་པའི་རྟགས་ཐོབ་ནུས་པའི་བྱང་
སེམས་ལ་བྱང་སེམས་དབང་རྣོན་དང་། དེ་ནས་མི་ནུས་པར་མཐོང་ལམ་ནས་ཕྱིར་མི་
ལྡོག་པའི་རྟགས་ཐོབ་ནུས་པ་ལ། བྱང་སེམས་དབང་འབྲིང་དང༌། དེ་ནས་ཀྱང་མི་
ནུས་པར་སྒོམ་ལམ་ནས་ཕྱིར་མི་ལྡོག་པའི་རྟགས་ཐོབ་ནུས་པའི་བྱང་སེམས་ལ་བྱང་
སེམས་དབང་རྟུལ་ཏུ་བཞག་པའི་ཕྱིར། ཟེར་ན། མ་ཁྱབ། འདོད་ན། སྒོམ་ལམ་

༣༢e
ཕྱིར་མི་ལྡོག་པའི་རྟགས།
ནས་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་ཆོས་ཅན། དེར་ཐལ། དེའི་ཕྱིར།
འདོད་ན། སླར་སྦྱོར་ལམ་དུ་འཇུག་ནུས་པར་ཐལ་ལོ། ། ཁ་ཅིག ཕྱིར་མི་ལྡོག་པའི་
རྟགས་ཐོབ་པའི་བྱང་སེམས་མཐོང་ལམ་པ་ཡིན་ན། མཐོང་ལམ་ནས་ཕྱིར་མི་ལྡོག་
པའི་རྟགས་ཐོབ་པས་ཁྱབ་པར་ཐལ། ཕྱིར་མི་ལྡོག་པའི་རྟགས་ཐོབ་པའི་བྱང་སེམས་
སྦྱོར་ལམ་པ་ཡིན་ན། སྦྱོར་ལམ་ནས་ཕྱིར་མི་ལྡོག་པའི་རྟགས་ཐོབ་པས་ཁྱབ་པའི་
ཕྱིར༑ ཟེར་ན། མ་ཁྱབ། མ་གྲུབ་ན་དེར་ཐལ། ཚོགས་ལམ་ནས་ཕྱིར་མི་ལྡོག་
པའི་རྟགས་ཐོབ་པའི་བྱང་སེམས་མེད་པའི་ཕྱིར། དེར་ཐལ། ཚིག་གསལ་ལས།
རང་གི་རྟོགས་པ་དང་འཚམ་པར་གཞན་ཡིད་ཆེས་པར་བྱེད་པའི་ཡོན་ཏན་རྣམས་འདི་
ལ་མེད་པས་ན། དེའི་ཕྱིར་དང༌། རང་ལ་དངོས་པོ་ངེས་ཀྱང་། ངེས་པར་འབྱེད་
པའི་རྟགས་གཟུང་སླ་བ་ཡང་མེད་པའི་ཕྱིར་ཐ་སྙད་གདགས་པའི་གཞིར་མ་གྱུར་པས་ན།
འདི་ཕྱིར་མི་ལྡོག་པའོ་ཞེས་གང་དུ་ཡང་མ་གསུངས་ཏེ། ཞེས་གསུངས་བའི་ཕྱིར།
ཁ་ཅིག་ན་རེ། དྲོད་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པ་ཡིན་ན།
དྲོད་ལ་གནས་པའི་བྱང་སེམས་ཡིན་པས་ཁྱབ་པར་ཐལ། ཆོས་མཆོག་ཕྱིར་མི་ལྡོག་
པའི་རྟགས་ཐོབ་པའི་སྦྱོར་ལམ་པ་ཡིན་ན། སྦྱོར་ལམ་ཆོས་མཆོག་པ་ཡིན་དགོས་པའི་
ཕྱིར ༑ ཟེར་ན། མ་ཁྱབ། ཡང༌། ཕྱིར་མི་ལྡོག་པའི་རྟགས་ཐོབ་པའི་ཐེག་ཆེན་གྱི་
སྦྱོར་ལམ་ཆོས་མཆོག་པ་ཡིན་ན། ཆོས་མཆོག་ཕྱིར་མི་ལྡོག་པའི་རྟགས་ཐོབ་པས་
ཁྱབ་པར་ཐལ། ཕྱིར་མི་ལྡོག་པའི་རྟགས་ཐོབ་པའི་ཐེག་ཆེན་གྱི་སྦྱོར་ལམ་དྲོ ད་ལ་
གནས་པའི་སེམས་དཔའ་ཡིན་ན། དྲོད་ཕྱིར་མི་ལྡོག་པའི་རྟགས་ཐོབ་པས་ཁྱབ་པའི་
ཕྱིར་ན། མ་ཁྱབ། ཁ་ཅིག་ན་རེ། སྒོམ་ལམ་པ་ཕྱིར་མི་ལྡོག་པའི་རྟགས་གསར་དུ་
ཐོབ་པའི་ཚེ་ས་བརྒྱད་པ་ནས་ངེས་པར་ཐོབ་དགོས་པར་ཐལ། དེ་ནས་ཕྱིར་མི་ལྡོག་

༣༣༠ སྤྱི་མཐའ་ཟུང་འབྲེལ་སྐབས་བཞི་པ།
པའི་རྟགས་གསར་དུ་ཐོབ་པའི་བྱང་སེམས་ཡོད་པའི་ཕྱིར། ཟེར་ན། མ་ཁྱབ།
མ་དག་ས་བདུན་ནས་ཕྱིར་མི་ལྡོག་བའི་རྟགས་ཐོབ་པའི་བྱང་
འདོད་མི་ནུས་ཏེ། 
སེམས་ཡོད་པའི་ཕྱིར།། ༈ གཉིས་པ་སོ་སོར་བཤད་པ་ལ་གསུམ། སྦྱོར་ལམ་པ་
ཕྱིར་མི་ལྡོག་པའི་རྟགས། མཐོང་ལམ་པ་ཕྱིར་མི་ལྡོག་པའི་རྟགས། སྒོམ་ལམ་པ་
ཕྱིར་མི་ལྡོག་པའི་རྟགས་བཤད་པའོ། །དང་པོ་ནི། གཟུགས་ལ་སོགས་ལས་ལྡོག་
སོགས་རྟགས། །ཞེས་སོགས་ཀྱི་རྐང་པ་བཞིས་མདོར་བསྟན་ནས། གཟུགས་ལ་
སོགས་ལས་ལྡོག་པ་དང༌། །ཞེས་པ་ནས། རྫོགས་པའི་བྱང་ཆུབ་ལས་མི་ལྡོག།
ཅེས་པའི་བར་ཚིགས་བཅད་དྲུག་གིས་བརྒྱད་པར་བཤད་དེ། དང་པོའི་དོན། འགྲེལ་
པར༑ གཟུགས་ལ་སོགས་པ་ལས་ལྡོག་པ་དང༌། ཞེས་སོགས་གསུངས། གཉིས་
པའི་དོན་ནི། ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་པའི་ཆོས་ལྡོག་པ་དང༌།།
ཞེས་པ་ནས། རྟགས་ཉི་ཤུ་པོ་འདི་དག་གིས་ཤེས་པར་བྱའོ། །ཞེས་པའི་བར་
གསུངས༑ འཕྲོས་ནི། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་
གང་གཟུགས་ལས་ལྡོག་པ་དང༌། ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པ་དང་
ལྡན་པའི་ཡིད་ལ་བྱེད་པ་འདི་དག་གིས་སྤྱོད་པ་དེ་ནི་སྦྱིན་པའི་ཕ་རོལ་ཏུ་ཕྱིན་པ་ལས་
ཡོངས་སུ་མི་ཉམས་པ་སོགས་ཀྱི་བར་ལས་འཕྲོས་སོ། །འདིའི་སྐབས་སུ། ཚིག་
དོན་ནི། ཤེས་བྱ་ཆོས་ཅན། ཐེག་ཆེན་གྱི་ངེས་འབྱེད་ཡན་ལག་བཞི་ལ་གནས་པའི་
དགེ་འདུན་གྱི་ཕྱིར་མི་ལྡོག་པའི་མཚན་ཉིད་དམ། རྟགས་ཡོད་དེ། འཆད་པར་
འགྱུར་པ་གཟུགས་ལ་སོགས་པ་ལས་བདེན་ཞེན་མངོན་གྱུར་པ་ལྡོག་པ་སོགས་རྟགས་
རྣམ་པ་ཉི་ཤུར་བརྗོ ད་པ་འདི་ཡིས་ནི་དེ་རྣམས་ཕྱིར་མི་ལྡོག་པར་ཤེས་པར་བྱ་བ་ཡིན་
པར་ཞེས་པ་ནི་མདོར་བསྟན་གྱི་དོན་དང༌། རྒྱས་བཤད་ཀྱི་དོན་ལ། བཞི་ལས།

༣༣༡
ཕྱིར་མི་ལྡོག་པའི་རྟགས། །
དང་པོ་ནི། དྲོད་ཀྱི་རྟགས་བཅུ་གཅིག་ཡོད་དེ། གཟུགས་ལ་སོགས་པའི་ཆོས་ལ་
བདེན་ཞེན་མངོན་གྱུར་པ་ཅི་རིགས་ལས་ལྡོག་པ་དང༌། སྐྱབས་གནས་ཡང་དག་ལ་དེ་
ཡིན་མིན་གྱི་ཐེ་ཚོམ་མངོན་གྱུར་པ་ཟད་པ་དང་། དལ་བ་དང་མི་ལྡན་པའི་མི་དལ་བ་
མི་ཁོམ་པ་བརྒྱད་དུ་སྐྱེ་བ་ཟད་པ་དང༌། བདག་ཉིད་སྦྱིན་སོགས་དགེ་བ་ལ་གནས་
ཤིང་༑ སེམས་ཅན་གཞན་དག་དེ་ལ་འགོད་པར་བྱེད་པའི་སྤྱོད་པ་དང༌། སེམས་ཅན་
གཞན་གྱི་རྟེན་ཅན་སྦྱིན་སོགས་ཀྱི་འབྲས་བུ་ལ་ལོངས་སྤྱོད་པར་གྱུར་ཅིག་པའི་བསྔོ་བ་
དང་༑ སྟོང་ཉིད་ཟབ་མོའི་དོན་ལའང་སོམ་ཉི་མེད་པ་དང་བྱམས་པའི་སེམས་ཀྱི་ལུས་
སོགས་ཏེ། ངག་དང་ཡིད་ཀྱི་ལས་དང་ལྡན་པ་དང༌། འདོད་པ་ལ་འདུན་པ་གནོད་
སེམས་གཉིད་རྨུགས་གཉིས་འཕྲོ་རྒོད་གཉིས་ཐེ་ཚོམ་ཉོན་མོངས་ཅན་ཏེ་སྒྲིབ་པ་ནི་རྣམ་
པ་ལྔ་དང་མི་འགྲོགས་པ་དང༌། མ་རིག་པ་དང་ལྟ་བ་ངན་པའི་བག་ལ་ཉལ་ཀུན་
འཇོམས་པར་བྱེད་ནུས་པའི་ནུས་པ་མཐུ་ཆེན་དང་ལྡན་པ་དང༌། སྤྱོད་ལམ་ཐམས་ཅད་
དུ་དྲན་པ་དང་ནི་ཤེས་བཞིན་དང་ལྡན་པ་དང་། གོས་ལ་སོགས་པ་ཡོངས་སུ་སྤྱོད་པ་
གཙང་བ་ཞེས་བྱ་བ་དང་བཅུ་གཉིས་ཡོད་པའི་ཕྱིར། གཉིས་པ་རྩེ་མོའི་རྟགས་དྲུག་
ཡོད་དེ། སྦྱོར་ལམ་པ་དེའི་ལུས་ལ་སྲིན་བུའི་རིགས་བརྒྱད་ཁྲི་རྣམས་མི་འབྱུང་བ་
དང་༑ རང་དོན་ཡིད་བྱེད་ཀྱི་སེམས་གྱ་གྱུ་མེད་པ་དང༌། ཕྱག་དར་ཁྲོད་པ་སོགས་
སྦྱངས་པའི་ཡོན་ཏན་བཅུ་གཉིས་ནི་ལེན་པ་དང་། སྦྱིན་སོགས་ལ་སྤྱོད་པའི་ཚེ་སེར་སྣ་
མེད་པ་སོགས་དང་ལྡན་པ་དང༌། སྟོང་པ་ཉིད་ཀྱི་ཆོས་ཉིད་དང་མི་འགལ་བར་ཤེར་
ཕྱིན་གྱི་རྣལ་འབྱོར་དང་ལྡན་པར་འགྲོ་བ་ཉིད་དང་། སེམས་ཅན་གཞན་གྱི་དོན་དུ་
དམྱལ་བར་འགྲོ་བ་འཚོལ་བའམ་འདོད་པ་དང་དྲུག་ཡོད་པའི་ཕྱིར། གསུམ་པ་བཟོད་
པའི་རྟགས་གཉིས་ཡོད་དེ། སྟོན་པ་གཞན་གྱིས་ལམ་ངན་པ་གཞན་ལ་བཀྲི་བར་མི་

༣༣༢
 སྤྱི་མཐའ་ཟུང་འབྲེལ་སྐབས་བཞི་པ།
བཏུབ་པ་དང་། མེ་ལྔ་བསྟེན་པ་སོགས་ལམ་ལྟར་བཅོས་པའི་ལམ་གཞན་ཉེ་བར་སྟོན་
པའི་བདུད་ལ་བདུད་ཉིད་ཅེས་བྱ་བར་རྟོགས་པ་དང་གཉིས་ཡོད་པའི་ཕྱིར། བཞི་པ་
ཆོས་མཆོག་གི་རྟགས་གཅིག་ཡོད་དེ། སྒོ་གསུམ་གྱི་སྤྱོད་པ་ཐམས་ཅད་སངས་རྒྱས་
དགྱེས་པའི་སྤྱོད་པ་ཞེས་བྱ་བ་ཐོབ་པ་གཅིག་དང་ལྡན་པའི་ཕྱིར། དོན་བསྡུ་བ་ནི།
ཤེས་བྱ་ཆོས་ཅན། སྔར་བཤད་པའི་རྟགས་ནི་ཉི་ཤུ་པོ་འདི་དག་གིས་བྱང་སེམས་སྦྱོར་
ལམ་པ་དབང་རྣོན་རྫོགས་བྱང་ལས་ཕྱིར་མི་ལྡོག་པར་ཤེས་པར་བྱ་སྟེ། དྲོད་ལ་གནས་
པའི་རྟགས་བཅུ་གཅིག་དང་། རྩེ་མོའི་རྟགས་དྲུག་དང༌། བཟོད་པ་དང་བཅས་པ་སྟེ་
དེའི་རྟགས་གཉིས་དང༌། ཆོས་མཆོག་རྣམས་ལ་གནས་པའི་རྟགས་ནི་གཅིག་སྟེ་དེ་
དག་གིས་བྱང་སེམས་དེ་རྣམས་རྫོགས་པའི་བྱང་ཆུབ་ལས་ཕྱིར་མི་ལྡོག་པར་གོ་བར་
འགྱུར་བའི་ཕྱིར།། ༈ གཉིས་པ་མཐོང་ལམ་པ་ཕྱིར་མི་ལྡོག་པའི་རྟགས་བཤད་པ་ནི།
མཐོང་བའི་ལམ་ལ་བཟོད་པ་དང༌། །ཞེས་སོགས་ཀྱི་རྐང་པ་བཞིས་མདོར་བསྟན་ནས།
རྒྱས་པར་འཆད་པ་ལ། གཟུགས་སོགས་འདུ་ཤེས་ལྡོག་པ་དང༌། །ཞེས་པ་ནས།
ཕྱིར་མི་ལྡོག་པའི་རྟགས་དག་ཡིན། །ཞེས་པའི་བར་ཚིགས་བཅད་ལྔ་གསུངས་ཏེ།
དང་པོའི་དོན་ནི། འགྲེལ་པར། སྡུག་བསྔལ་ལ་སོགས་པའི་བདེན་པའི་སྒོ་ནས།
ཞེས་སོགས་གསུངས། གཉིས་པའི་དོན་ནི། རང་གི་མཚན་ཉིད་ཀྱིས་གཟུགས་ལ་
སོགས་པའི་ཆོས་སུ་རྟོག་པ་ལས་ལྡོག་པ་དང༌། ཞེས་པ་ནས། བྱང་ཆུབ་སེམས་
དཔའ་མཐོང་བའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་དག་ཡིན་ནོ།།
ཞེས་པའི་བར་གསུངས། འཕྲོས་ནི། དེ་ནི་གཟུགས་ཀྱི་འདུ་ཤེས་ལས་ཕྱིར་མི་ལྡོག་
གོ ༑ཞེས་སོགས་དང༌། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་
ཆེན་པོ་ནི་བླ་ན་མེད་པའི་བྱང་ཆུབ་ཡིད་ལ་བྱེད་པ་དང་ལྡན་ཏེ་བྱང་ཆུབ་ཀྱི་སེམས་དང་

༣༣༣
ཕྱིར་མི་ལྡོག་པའི་རྟགས། །
མི་འབྲལ་ཞིང་གཟུགས་ལྷུར་ལེན་པ་མ་ཡིན། ཞེས་སོགས་དང༌། དེ་སྦྱིན་པའི་ཕ་
རོལ་ཏུ་ཕྱིན་པ་ལ་སྤྱོད་ཅིང་སེར་སྣའི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་བརྩོན་
པར་མི་གནས་སོ། །ཞེས་སོགས་ཀྱི་མདོ་ལས་འཕྲོས་སོ། འདིའི་སྐབས་སུ་གཉིས།
ཚིག་དོན་དང༌། མཐའ་དཔྱད་པའོ། །དང་པོ་ནི། བྱང་སེམས་མཐོང་ལམ་པ་དབང་
འབྲིང་གི་རྒྱུད་ཀྱི་མཐོང་ལམ་ལ་བཟོད་པ་དང་ཤ ངེས་པའི་སྐད་ཅིག་མ་བཅུ་དྲུག་གིས་
བསྡུས་པའི་ཆར་གཏོགས་ཐབས་ཤེས་ཁྱད་པར་ཅན་དང་བཅུ་དྲུག་པོ་དེས་དྲངས་པའི་
ལུས་ངག་གི་ཐ་སྙད་ཁྱད་པར་ཅན་འཕྲུལ་མེད་བརྟན་པོ་གཉིས་ནི་ཆོས་ཅན། བྱང་ཆུབ་
སེམས་དཔའ་དབང་འབྲིང་མཐོང་ལམ་པ་ཕྱིར་མི་ལྡོག་པའི་མཚན་ཉིད་དེ་རྟགས་ཡིན་
པར་ཤེས་པར་བྱ་སྟེ། དེ་སྒྲུབ་ཀྱི་ཚུལ་གསུམ་ཡིན་པའི་ཕྱིར། ཞེས་པ་ནི་མདོར་
བསྟན་གྱི་དོན་དང༌། རྒྱས་བཤད་བདེན་བཞི་ལ་དམིགས་པའི་སྒོ་ནས་བཞག་པ་ནི།
མཐོང་ལམ་པ་ཕྱིར་མི་ལྡོག་པའི་རྟགས་བཅུ་དྲུག་ཡོད་དེ། ཤེས་བཟོད་སྐད་ཅིག་མ་
བཅུ་དྲུག་གི་མིང་ཅན་མཐོང་ལམ་བའི་ལུས་ངག་གི་ཐ་སྙད་ཁྱད་པར་གཟུགས་སོགས་
ལ་བདེན་པར་འདུ་ཤེས་པ་ཀུན་བཏགས་ལྡོག་པ་དང་། ཀུན་རྫོབ་དང་དོན་དམ་བྱང་
ཆུབ་ཀྱི་སེམས་བརྟན་པ་དང་། ཐེག་པ་དམན་པའི་སེམས་དག་ལས་རྣམ་པར་ལྡོག་པ་
དང་༑ བསམ་གཏན་ལ་སོགས་ཏེ་གཟུགས་མེད་ཀྱི་སྙོམས་འཇུག་གི་དབང་གིས་
དབང་མེད་དུ་སྐྱེ་བའི་རྒྱུའི་ནུས་པའི་ཡན་ལག་ཡོངས་སུ་ཟད་པ་དང་བཞི་ནི་སྡུག་
བསྔལ་བདེན་པ་ལ་དམིགས་པའི་རྣམ་པ་ཅན་དང་། ལུས་སེམས་ཡང་བ་ཤིན་ཏུ་
སྦྱངས་པའི་བདེ་བ་ཁྱད་པར་ཅན་དང་ལྡན་པ་ཉིད་དང་། འདོད་པ་ལ་ཞེན་པ་མེད་པར་
འདོད་པ་ལ་སྤྱོད་པ་ལ་ཐབས་མཁས་པ་དང་། རྟག་ཏུ་ཚངས་པར་སྤྱོད་པ་ཉིད་དང༌།
འཚོ་བའི་ཡོ་བྱད་རྣམ་པར་དག་པ་ཉིད་དང་བཞི་ནི་ཀུན་འབྱུང་བདེན་པ་ལ་བརྟེན་པའི་

སྤྱི་མཐའ་ཟུང་འབྲེལ་སྐབས་བཞི་པ།
རྣམ་པ་ཅན་དང༌། ཕུང་པོ་ལ་སོགས་པ་སྟེ་ཁམས་དང་སྐྱེ་མཆེད་ལ་དང་པོར་བདེན་
པར་ཞེན་པ་དང་རྗེས་སུ་བདེན་པར་ཞེན་པའི་སྦྱོར་བ་བཀག་པ་དང༌། བར་ཆད་བྱེད་
། སྦྱིན་
པའི་མི་མཐུན་ཕྱོགས་རྣམས་ལ་སྔར་བཞིན་བདེན་པར་སྦྱོར་བ་བཀག་པ་དང༌
སོགས་ཀྱི་ཚོགས་ལ་སྔར་བཞིན་བདེན་པར་སྦྱོར་བ་བཀག་པ་དང༌། མིག་གི་དབང་པོ་
སོགས་ཏེ་དབང་རྟེན་གྲོང་ཁྱེར་གྱི་སྒྲས་བསྟན་པ་དང༌། དབང་ཡུལ་གྲོང་རྡལ་གྱི་སྒྲས་
བསྟན་པ་སོགས་དང་བཅས་པ་ཡི་ཡུལ་ཡུལ་ཅན་ལ་སྤང་གཉེན་གྱི་གཡུལ་འགྱེད་པ་
ལ་སྔ་མ་བཞིན་དུ་དང་པོར་བདེན་པར་ཞེན་པའི་སྦྱོར་བ་དང༌། ཕྱིས་བདེན་པར་ཞེན་
པའི་སྦྱོར་བའི་གནས་པ་བཀག་པ་དང་བཞི་ནི་འགོག་པ་ལ་བརྟེན་པའི་རྣམ་པ་ཅན་དང་
སྤང་བྱ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་ལ་དང་པོ་ཉིད་དུ་བདེན་པར་
ཞེན་པའི་སྦྱོར་བ་དང་དེར་ཕྱིས་བདེན་པར་ཞེན་པའི་རྗེས་སུ་སྦྱོར་བ་ཡི་གནས་པ་སོ་སོར་
ལམ་དང་འབྲས་བུའི་ཆོས་ནི་དོན་དམ་པར་རྡུལ་ཙམ་
བཀག་པ་དང་ལྡན་པ་དང༌། 
ཡང་མི་དམིགས་པ་ཉིད་དང་ལྡན་པ་དང་། བྱང་སེམས་རང་གི་ས་ལ་ཐེ་ཚོམ་དང་བྲལ་
ད་ཀྱིས་མཁྱེན་གསུམ་གྱི་བདག་ཉིད་རང་གིས་ཐོབ་པའི་ས་
བར་གནས་པ་ངེས་པ་ཉི 
གསུམ་ལ་ནི་གནས་པ་དང་ལྡན་པ་དང༌། རྣམ་མཁྱེན་སོགས་ཐོབ་བྱའི་ཆོས་ཀྱི་དོན་དུ་
སྲོག་གཏོང་བ་ལ་སེར་སྣ་དང་སྡུག་བསྔལ་སོགས་མི་འབྱུང་བ་དང་ལྡན་པ་བཞི་ནི།
ལམ་བདེན་ལ་དམིགས་པའི་ཡུལ་ཅན་གྱི་རྣམ་པ་སྟེ། མདོར་ན་དེ་འདྲ་བའི་སྐད་ཅིག་
མ་བཅུ་དྲུག་པོ་ནི་བློ་ལྡན་བྱང་སེམས་མཐོང་ལམ་པའི་ལམ་ལ་གནས་པ་དེ་རྣམས་ཀྱི་
ཕྱིར་མི་ལྡོག་པའི་རྟགས་དག་ཡིན་པའི་ཕྱིར།། ༈ གཉིས་པ་མཐའ་དཔྱད་པ་ལ།
དགག་གཞག་སྤང་གསུམ་ལས། དང་པོ་ལ། ཁ་ཅིག་ན་རེ། ཐེག་ཆེན་གྱི་མཐོང་
ཐོང་ལམ་པ་ཕྱིར་མི་ལྡོག་པའི་རྟགས་
ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ་མ 

༣༣༩
ཕྱིར་མི་ལྡོག་པའི་རྟགས། །
ཡིན་ཟེར་ན། འོ་ན། བྱང་སེམས་མཐོང་ལམ་རྗེས་ཐོབ་ལ་གནས་པའི་གང་ཟག་
ཡིན་ན། མཐོང་ལམ་པ་ཕྱིར་མི་ལྡོག་པའི་རྟགས་ཐོབ་ཟིན་པས་ཁྱབ་པར་ཐལ། དེ་
ཡིན་ན། ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་ཐོབ་པས་ཁྱབ་
པ་གང་ཞིག དམ་བཅའ་འཐད་པའི་ཕྱིར། འདོད་མི་ནུས་ཏེ། ཐེག་ཆེན་གྱི་སྒོམ་
ལམ་ཕྱིར་མི་ལྡོག་པའི་རྟགས་ཐོབ་དགོས་ཀྱི་སེམས་དཔའ་ཡོད་པའི་ཕྱིར། གཞན་
ཡང་༑ དེ་དག་ཕྱིར་མི་ལྡོག་པའི་རྟགས་ཡང་དག་མ་ཡིན་པར་ཐལ། དེ་ལྟར་འདོད་
པ་འགྲེལ་པ་དང་རྣམ་བཤད་གཉིས་ཀ་ལས་བཀག་པའི་ཕྱིར། དེར་ཐལ། ཕྱིར་མི་
ལྡོག་པའི་རྟགས་ཡིན་ན། རང་རྒྱུད་ལ་ལྡན་པའི་གང་ཟག་ལས་རྟོགས་པ་དམའ་བས་
མངོན་སུམ་གྱིས་ངེས་ནུས་པས་ཁྱབ་པ་གང་ཞིག ཐེག་ཆེན་གྱི་ཤེས་བཟོད་སྐད་ཅིག་
མ་བཅུ་དྲུག་པོ་དེ་དེ་ལྟར་མི་ནུས་པའི་ཕྱིར། དེར་ཐལ། འགྲེལ་པ་ལས། སྐད་ཅིག་
མ་རྣམས་ཇི་ལྟར་གཞན་ཡིད་ཆེས་པར་བྱེད་པའི་མཚན་ཉིད་དག་ཡིན། ཞེས་པ་དང་།
རྣམ་བཤད་ལས་ཀྱང་། སྐད་ཅིག་མ་རྣམས་ཆོས་ཅན། ཇི་ལྟར་རང་ལས་བློ་དམའ་
བའི་གང་ཟག་གཞན་གྱི་བློ་ངོར་ཕྱིར་མི་ལྡོག་པའི་རྒྱ་ཡིད་ཆེས་པར་བྱེད་པའི་མཚན་ཉིད་
འབྲས་རྟགས་ཡང་དག་ཏུ་མི་རུང་བར་ཐལ། ཞེས་གསུངས་པའི་ཕྱིར། ཁ་ཅིག་ན་
རེ༑ སྲོག་གི་དབང་པོ་ཡིན་ན། དྲོད་ཀྱི་རྟེན་བྱེད་པས་ཁྱབ་ཟེར་ན། གཟུགས་མེད་
ཁམས་པའི་སྲོག་དབང་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
གཟུགས་མེད་ཁམས་ན་དྲོད་མེད་པའི་ཕྱིར། དེར་ཐལ། གཟུགས་མེད་ཁམས་ན་
གཟུགས་མེད་པའི་ཕྱིར། ཁ་ཅིག དབང་པོ་ཡིན་ན། ཉོན་མོངས་ཕྱོགས་ཀྱི་དབང་
པོ་ཡིན་པས་ཁྱབ་ཟེར་ན། ཐེག་ཆེན་མཐོང་ལམ་བར་ཆད་མེད་ལམ་ཆོས་ཅན། དེར་
ཐལ༑ དེའི་ཕྱིར། དེར་ཐལ། ཀུན་ཤེས་བྱེད་པའི་དབང་པོ་ཡིན་པའི་ཕྱིར། འདོད་

༣༣s
 སྤྱི་མཐའ་ཟུང་འབྲེལ་སྐབས་བཞི་པ།
མི་ནུས་ཏེ། རྣམ་བྱང་ཕྱོགས་ཀྱི་ཟག་མེད་ཀྱི་དབང་པོ་ཡིན་པའི་ཕྱིར། དེར་ཐལ།
བར་ཆད་མེད་ལམ་ཡིན་པའི་ཕྱིར། ཁ་ཅིག་ན་རེ། མིག་གི་དབང་པོ་ཡིན་ན། ཉོན་
མོངས་ཕྱོགས་ཀྱི་དབང་པོ་ཡིན་པས་ཁྱབ་ཟེར་ན། སྟོན་པ་ཐུབ་པའི་མིག་གི་དབང་པོ་
ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ།
དེ་ཡོད་པའི་ཕྱིར་ཏེ། དེའི་མིག་ཡོད་པའི་ཕྱིར། འདོད་ན། ཟག་བཅས་ཀྱི་ཕྱོགས་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཟག་མེད་ཀྱི་ཆོས་ཡིན་པའི་
ཕྱིར༑ དེར་ཐལ། སངས་རྒྱས་ཡིན་པའི་ཕྱིར། ཁ་ཅིག ཕོ་མོའི་དབང་པོ་གང་
རུང་ཡིན་ན་ཟག་བཅས་ཀྱི་དབང་པོ་ཡིན་པས་ཁྱབ་ཟེར་ན། སྟོན་པ་སངས་རྒྱས་ཀྱི་
འདོམས་ཀྱི་ཕོ་དབང་ཆོས་ཅན། དེར་ཐལ། དེའི་ཕྱིར། དེར་ཐལ། ཕོ་དབང་ཡིན་
པའི་ཕྱིར། དེར་ཐལ། སྟོན་པ་སངས་རྒྱས་ལ་ཕོ་དབང་ཡོད་པའི་ཕྱིར། དེར་ཐལ།
འདོམས་ཀྱི་སྦ་བ་སྦུབས་སུ་ནུས་པའི་མཆོག ཅེས་གསུངས་པའི་ཕྱིར། འདོད་མི་
ནུས་སོ། །ཁ་ཅིག་ན་རེ། ཚོར་བའི་དབང་པོ་ཡིན་ན། ཟག་བཅས་ཀྱི་དབང་པོ་ཡིན་
པས་ཁྱབ་ཟེར་ན། སངས་རྒྱས་འཕགས་པའི་ཡིད་ཀྱི་རྣམ་པར་ཤེས་པའི་འཁོར་དུ་
གྱུར་པའི་ཚོར་བའི་དབང་པོ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
ཟག་མེད་ཀྱི་དབང་པོ་ཡིན་པའི་ཕྱིར། དེར་ཐལ། ཀུན་ཤེས་ལྡན་པའི་དབང་པོ་ཡིན་
པའི་ཕྱིར། དེར་ཐལ། དགྲ་བཅོམ་པའི་རྒྱུད་ཀྱི་ཟག་མེད་ཀྱི་དབང་པོ་ཡིན་པའི་ཕྱིར།།
༈ གཉིས་པ་རང་ལུགས་ལ། འཕྲོས་ནི། ཚོགས་དང་དབང་སོགས་བཅས་པ་ཡི།།
ཞེས་པ་ལ་བརྟེན་ནས་དབང་པོའི་རྣམ་བཞག་ལ། དབང་པོ་ཉེར་གཉིས་ཡོད་དེ།
མིག་གི་དབང་པོ་ནས་ཡིད་ཀྱི་དབང་པོའི་བར་དྲུག་དང་། ཕོ་མོའི་དབང་པོ་གཉིས།
སྲོག་གི་དབང་པོ། ཚོར་བའི་དབང་པོ་ལྔ། དད་སོགས་དབང་པོ་ལྔ། མི་ཤེས་པ་

ཕྱིར་མི་ལྡོག་པའི་རྟགས། ། ༣༣༧
ཀུན་ཤེས་པར་བྱེད་པའི་དབང་པོ། །ཀུན་ཤེས་པའི་དབང་པོ། ཀུན་ཤེས་ལྡན་པའི་
དབང་པོ་རྣམས་སུ་ཡོད་པའི་ཕྱིར། དེར་གྲངས་ངེས་པ་ཡང་ཡིན་ཏེ། འཁོར་བར་
འཇུག་པའི་དབང་དུ་བྱས་ནས་མིག་སོགས་དབང་པོ་དྲུག དེར་སྐྱེ་བའི་དབང་དུ་བྱས་
ནས་ཕོ་མོའི་དབང་པོ་གཉིས། གནས་པ་ལ་སྲོག་དབང་། བདེ་སྡུག་ལ་ལོངས་སྤྱོད་
པར་ཚོར་བའི་དབང་པོ་ལྔ་བཞག རྣམ་བྱང་ཕྱོགས་སུ་འཇུག་པའི་དབང་དུ་བྱས་
ནས་དད་སོགས་དབང་པོ་ལྔ། དེར་སྐྱེ་བ་ལ་མི་ཤེས་པ་ཀུན་ཤེས་པར་བྱེད་པའི་དབང་
པོ༑ དེར་གནས་པར་ཀུན་ཤེས་པའི་དབང་པོ། དེར་ལོངས་སྤྱོད་པར་ཀུན་ཤེས་ལྡན་
པའི་དབང་པོ་བཞག་པའི་ཕྱིར།། ༈ གསུམ་པ་རྩོད་པ་སྤོང་བ་ལ། ཁ་ཅིག སྲོག་
གི་དབང་པོ་ཡིན་ན། དྲོད་ཀྱི་རྟེན་བྱེད་པས་ཁྱབ་པར་ཐལ། སྲོག་ཡིན་ན། དབུགས་
ཀྱི་རྒྱུ་བ་ཡིན་པས་ཁྱབ་པའི་ཕྱིར། དེར་ཐལ། བསྡུ་བ་ལས། དེ་ལ་སྲོག་ཅེས་བྱ་བ་
ནི་དབུགས་ཀྱི་རྒྱུ་བ་སྟེ། ཞེས་གསུངས་པའི་ཕྱིར་ན། མ་ཁྱབ་སྟེ། དེ་ནི་དབུགས་
ལྡན་གྱི་དབུགས་ཀྱི་རྒྱུ་བ་ལ་གནས་ན་སྲོག་གནས་དགོས་ཞེས་པའི་དོན་ཡིན་པའི་ཕྱིར།
ཁ་ཅིག་ན་རེ། མིག་སོགས་དབང་པོ་དྲུག་པོ་གང་རུང་ཡིན་ན། ཉོན་མོངས་ཕྱོགས་
ཀྱི་དབང་པོ་ཡིན་དགོས་པར་ཐལ། མིག་གི་དབང་པོ་ནས་ཚོར་བའི་དབང་པོའི་བར་
འཁོར་བར་འཇུག་པ་དང༌། གནས་པའི་དབང་དུ་བྱས་ནས་བཞག་པའི་ཕྱིར། ཟེར་ན།
མ་ཁྱབ་སྟེ། དེ་ནི་དེར་གྱུར་པའི་དབང་པོ་རྣམས་ལ་དགོངས་པའི་ཕྱིར། འདོད་ན།
སངས་རྒྱས་འཕགས་པའི་ཡིད་ཀྱི་དབང་པོ་ཆོས་ཅན། དེར་ཐལ། དེའི་ཕྱིར།
རྟགས་གསལ་སླའོ། ། ཁ་ཅིག་ན་རེ། ཆོས་ཡིན་ན། ཆོས་ཀྱི་སྐྱེ་མཆེད་ཡིན་དགོས་
པར་ཐལ། མིག་ཡིན་ན། མིག་གི་སྐྱེ་མཆེད་ཡིན་པས་ཁྱབ་པའི་ཕྱིར་ན་མ་ཁྱབ།
འདོད་ན། ཁ་དོག་ཆོས་ཅན། དེར་ཐལ། དེའི་ཕྱིར། འདོད་ན། མི་འཐད་པར་

༣༣ན་
སྤྱི་མཐའ་ཟུང་འབྲེལ་སྐབས་བཞི་པ།
ཐལ༑ གཟུགས་ཀྱི་སྐྱེ་མཆེད་ཡིན་པའི་ཕྱིར། ཁ་ཅིག མ་ཁྱབ་གསུངས། ཁ་
ཅིག མཐོང་ལམ་བར་ཆད་མེད་ལམ་རྣམས་མི་ཤེས་པར་ཀུན་ཤེས་པར་བྱེད་པའི་
དབང་པོ་དང་། སྒོམ་ལམ་བར་ཆད་མེད་ལམ་རྣམས་ཀུན་ཤེས་པའི་དབང་པོ་དང༌།
དགྲ་བཅོམ་པའི་མཁྱེན་པ་རྣམས་ཀུན་ཤེས་ལྡན་པའི་དབང་པོ་ཡིན་པར་ཐལ། དེ་
གསུམ་འཇོག་ཚུལ་ཞིག་ཡོད་པའི་ཕྱིར། དེར་ཐལ། མཐོང་སྤང་ཅི་རིགས་སྤོང་བ་
དང་སྤངས་པ་ལ་དབང་བྱེད་པའི་ཆ་ནས་མཐོང་ལམ་བར་ཆད་མེད་ལམ་དང་རྣམ་གྲོལ་
ལམ་རིམ་པར་བཞག་སྒོམ་སྤང་ཅི་རིགས་སྤོང་བ་དང་སྤངས་པ་ལ་དབང་བྱེད་
པའི་ཆ་ནས་སྒོམ་ལམ་བར་ཆད་མེད་ལམ་དང་རྣམ་གྲོལ་ལམ་དགྲ་བཅོམ་པའི་ཡེ་ཤེས་
རྣམས་བཞག་པའི་ཕྱིར། ཁྱབ་སྟེ། ཐེག་ཆེན་གྱི་མཐོང་ལམ་བར་ཆད་མེད་ལམ་དེས་
མཐོང་སྤང་སྤོང་བ་ལ་དབང་བྱེད། ཐེག་ཆེན་མཐོང་ལམ་རྣམ་གྲོལ་ལམ་དེས་མཐོང་
དེ་གཉིས་མི་ཤེས་པ་ཀུན་ཤེས་པར་བྱེད་པའི་དབང་
སྤང་སྤངས་པ་ལ་དབང་བྱེད་པས། 
པོར་བཞག ཐེག་ཆེན་གྱི་སྒོམ་ལམ་བར་ཆད་མེད་ལམ་དེས་སྒོམ་སྤང་སྤོང་བ་ལ་
དབང་བྱེད་པ་དང་། ཐེག་ཆེན་སྒོམ་ལམ་རྣམ་གྲོལ་ལམ་གྱིས་སྒོམ་སྤང་ཅི་རིགས་
རྣམ་མཁྱེན་
སྤངས་པ་ལ་དབང་བྱེད་པས་དེ་གཉིས་ཀུན་ཤེས་པའི་དབང་པོར་བཞག 
གྱིས་སྒོམ་སྤང་མཐའ་དག་སྤངས་པའི་ཆ་ལ་དབང་བྱེད་པས་ཀུན་ཤེས་ལྡན་པའི་དབང་
པོར་བཞག་པའི་ཕྱིར། འདོད་ན། མི་འཐད་པར་ཐལ། ཐེག་ཆེན་མཐོང་ལམ་བར་
། དེར་
ཆད་མེད་ལམ་དེ་མི་ཤེས་པ་ཀུན་ཤེས་པར་བྱེད་པའི་དབང་པོ་མ་ཡིན་པའི་ཕྱིར
། དེར་
ཐལ༑ དེ་དང་ཀུན་ཤེས་ལྡན་པའི་དབང་པོའི་གཞི་མཐུན་པ་ཡོད་པའི་ཕྱིར
ཐལ༑ དེ་དང་དགྲ་བཅོམ་པའི་ཡེ་ཤེས་ཀྱི་གཞི་མཐུན་པ་ཡོད་པའི་ཕྱིར། ཟེར་ན།
སྔ་མ་ལ་མ་ཁྱབ་སྟེ། དེ་གཉིས་མི་འགལ་བའི་ཕྱིར། ཁོ་ན་རེ། དེ་མི་འཐད་པར་

ཕྱིར་མི་ལྡོག་པའི་རྟགས། ། ༣༣e
ཐལ༑ 
ཐེག་ཆེན་གྱི་མི་ཤེས་པ་ཀུན་ཤེས་པར་བྱེད་པའི་དབང་པོ་དང་དེའི་ཀུན་ཤེས་
ལྡན་པའི་དབང་པོ་གཉིས་འགལ་བའི་ཕྱིར་ན་ཡང་མ་ཁྱབ།། ་༈ གསུམ་པ་སྒོམ་
ལམ་པ་ཕྱིར་མི་ལྡོག་པའི་རྟགས་བཤད་པ་ལ་གཉིས། ཐེག་ཆེན་གྱི་སྒོམ་ལམ་རྒྱས་
པར་བཤད་པ། ཕྱིར་མི་ལྡོག་པའི་རྟགས་ཀྱི་ཁྱད་པར་བཤད་པའོ། །དང་པོ་ལ་
གསུམ༑ སྒོམ་ལམ་གྱི་ཁྱད་ཆོས། ཁྱད་གཞི། ཁྱད་གཞིའི་དབྱེ་བ་བཤད་པའོ།།
དང་པོ་ནི། སྒོམ་པའི་ལམ་ནི་ཟབ་པ་སྟེ། །ཞེས་སོགས་རྐང་པ་བཞི་གསུངས།
གཉིས་པ་ནི། ངེས་འབྱེད་ཡན་ལག་དང་མཐོང་བའི། །ཞེས་སོགས་རྐང་པ་བཞི་
གསུངས༑ གསུམ་པ་ནི། དེ་ནི་རྒྱུན་ཆགས་ཡིན་པའི་ཕྱིར། །ཞེས་སོགས་རྐང་པ་
བཞི་གསུངས་ཏེ། དང་པོའི་དོན་ནི། འགྲེལ་པར། སྟོང་པ་ཉིད་ལ་ཡང་གཟུགས་
མེད་ལ། ཞེས་སོགས་དང་། གཉིས་པའི་དོན་ནི། ཐོས་པ་དང་བསམ་པ་དང་།
སྒོམ་པ་ལས་བྱུང་བའི་ཤེས་རབ་དག་གམ། ཞེས་སོགས་དང་། གསུམ་པའི་དོན་ནི།
བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ། །ཞེས་པ་ནས།
སྒོམ་པའི་ལམ་ཡིན་ནོ། །ཞེས་པའི་བར་གསུངས། འཕྲོས་ནི་རིམ་པ་བཞིན་དུ།
བྱང་ཆེན་ཕ་རོལ་ཏུ་ཕྱིན་པ་དྲུག་ལ་སྤྲོད་པའི་ཚེ་གང་ལ་གནས་ཤིང་དྲན་པ་ཉེར་བཞག་
གཞི་ཡོངས་སུ་རྫོགས་པར་བགྱི། ཞེས་པ་ནས། ཟབ་མོ་ཞེས་བགྱི་བ་ནི་སྟོང་པ་ཉིད་
ཀྱི་ཚིག་བླ་དྭགས་སོ། །ཞེས་སོགས་ཀྱི་བར་དང༌། བྱང་ཆེན་ཤེར་ཕྱིན་ལས་ཇི་ལྟར་
གསུངས་པ་བཞིན་བདག་གིས་འདི་ལྟར་གནས་པར་བྱའོ། །ཞེས་པ་ནས། ཟབ་མོ་
འདི་དག་ལ་སེམས་པར་འགྱུར། འཇལ་བར་འགྱུར། རྟོགས་པར་འགྱུར་ཞེས་
སོགས་ཀྱི་བར་གྱི་མདོ་ལས་འཕྲོས་སོ། །འདིའི་སྐབས་སུ་ཚིག་དོན་གསུམ་རིམ་པ་
བཞིན་དུ་འཆད་པ་ནི། ཐེག་ཆེན་གྱི་སྒོམ་པའི་ལམ་བར་ཆད་མེད་ལམ་ནི་ཆོས་ཅན།

སྤྱི་མཐའ་ཟུང་འབྲེལ་སྐབས་བཞི་པ།
ཟབ་པ་ཡིན་ཏེ། རང་གི་གནས་ལུགས་ཟབ་མོ་སྟོང་པ་ཉིད་ལ་སོགས་པ་མངོན་སུམ་
དུ་རྟོགས་པའི་ཡུལ་ཅན་གྱི་ཟབ་པ་ཡིན་པའི་ཕྱིར། གནས་ལུགས་སྟོང་པ་ཉིད་དེ་ནི་
ཆོས་ཅན། ཟབ་པ་ཡང་ཡིན་ཏེ། སྒྲོ་འདོགས་དང་སྐར་བ་འདེབས་པའི་མཐའ་ལས་
གྲོལ་བ་ཉིད་ཀྱི་ཆོས་དབྱིངས་ཡུལ་གྱི་ཟབ་པ་ཡིན་པའི་ཕྱིར། ཞེས་པ་ནི་དང་པོ་ཁྱད་
ཆོས་ཀྱི་དོན་དང༌། ཡང་ཐེག་ཆེན་གྱི་སྒོམ་ལམ་ཆོས་ཅན། ཁྱོད་རྒྱུན་ཆགས་སུ་
འཇུག་པ་ཡིན་ཏེ། ཐེག་ཆེན་གྱི་ངེས་འབྱེད་ཡན་ལག་དང་མཐོང་བའི་ལམ་དང་སྒོམ་
པའི་ལམ་ཉིད་ལ་རང་གི་མཐོང་བའི་དོན་མཁྱེན་གསུམ་གྱི་རྣམ་པ་ལ་ཐོས་སོགས་ཀྱིས་
ཡང་དང་ཡང་དུ་སེམས་པ་དང་ཚད་མས་འཇལ་བ་དང༌། ཞིབ་ཏུ་ངེས་པར་རྟོགས་
པའི་སྒོམ་པའི་ལམ་ཡིན་པའི་ཕྱིར། ཞེས་པ་ནི། གཉིས་པ་ཁྱད་གཞིའི་དོན་དང་།
ཐེག་ཆེན་གྱི་སྒོམ་ལམ་དེ་ནི་ཆོས་ཅན། རྣམ་པ་དགུར་བཞེད་པ་ཡིན་ཏེ། ཁྱོད་ལ་
སྒོམ་ལམ་ཆུང་ངུ་དང་འབྲིང་དང་ཆེན་པོ་རྣམས་ཡོད་ཅིང་། དེ་རེ་རེ་ལའང་ཆུང་ངུའི་
ཆུང་ངུ་སོགས་ཏེ་ཆུང་ངུའི་འབྲིང་དང་ཆུང་ངུའི་ཆེན་པོ་དང་། འབྲིང་གི་ཆུང་འབྲིང་ཆེ་
གསུམ༑ ཆེན་པོའི་ཆུང་འབྲིང་ཆེ་གསུམ་གྱི་དབྱེ་བ་ཡིས་རྣམ་པས་དེ་ལྟར་ཡོད་པའི་
ཕྱིར༑ དེར་ཐལ། ཁྱོད་རྒྱུན་ཆགས་སུ་འབྱུང་བ་ཡིན་པའི་ཕྱིར་རོ། །ཞེས་པ་ནི།
གསུམ་པ་དབྱེ་བའི་ཡིན་ནོ། །དབྱེ་བ་ལ་ཡང་རྩོད་སྤོང་གཉིས། གྲངས་ངེས་ལ་རྩོད་
པ་སྤོང་བ་དང་། བྱེད་ལས་ལ་རྩོད་པ་སྤོང་བའོ། །དང་པོ་ལ་གཉིས། རྩོད་པ་དང་
ལན་ནོ། །དང་པོ་ནི། ཐེག་ཆེན་གྱི་སྒོམ་ལམ་ལ་རྣམ་པ་དགུར་གྲངས་ངེས་པ་མི་
འཐད་པར་ཐལ། ཐེག་ཆེན་གྱི་སྒོམ་ལམ་རྣམ་པ་དགུ་ལས་མང་བ་རྒྱལ་བའི་ཡུམ་
ལས་བཤད་པའི་ཕྱིར། དེར་ཐལ། དེ་ལས་ཐེག་ཆེན་གྱི་སྒོམ་ལམ་རྣམ་པ་དགུ་པོ་རེ་
རེའི་དབང་དུ་མཛད་དེ་འབྲས་བུ་བསོད་ནམས་གྲངས་མེད་འབྱིན་པར་གསུངས་པའི་

ཕྱིར་མི་ལྡོག་པའི་རྟགས། ། ༣༤༡
ཕྱིར ༑ ཟེར་ན། གཉིས་པ་དེའི་ལན་དུ། གྲངས་མེད་ལ་སོགས་བསྟན་པ་རྣམས།།
ཞེས་སོགས་ཀྱི་རྐང་པ་བཞི་གསུངས་ཏེ། དོན་ནི་འགྲེལ་པར། གྲངས་མེད་པ་དང་།
གཞལ་དུ་མེད་པ་དང་། ཞེས་སོགས་གསུངས། རྩ་བའི་ཚིག་དོན་ནི། ཤེས་བྱ་
ཆོས་ཅན། མདོ་ལས། 
སྒོམ་ལམ་གྱི་འབྲས་བུ་བསོད་ནམས་གྲངས་མེད་ལ་སོགས་
བསྟན་པ་རྣམས་ནི་དམ་པའི་དོན་དུ་སྟེ། དོན་དམ་པར་དབྱེ་བ་བཟོད་པ་མ་ཡིན་ཀྱང་
ཀུན་རྫོབ་ཏུ་མི་འཐད་པའི་སྐྱོན་མེད་པར་ཐལ། ཀུན་རྫོབ་ཏུ་འབྲས་བུ་དེ་ལྟར་འབྱུང་བ་
ནི་སངས་རྒྱས་ཉིད་ཀྱིས་ཐུགས་བརྩེ་བའི་རྒྱུ་མཐུན་གྱི་འབྲས་བུ་བསྟན་པ་དེ་དག་ཐུབ་པ་
རང་ཉིད་བཞེད་པའི་ཕྱིར། གཉིས་པ་ལ་གཉིས། དོན་དམ་ལ་ལྟོས་པའི་རྩོད་སྤོང་
དང་༑ ཐ་སྙད་ལ་ལྟོས་པའི་རྩོད་སྤོང་ངོ༌། དང་པོ་ལ་གཉིས། རྩོད་པ་དང་ལན་ནོ།།
དང་པོ་ནི། དངོས་པོ་བརྗོད་དུ་མེད་པ་ལ། །ཞེས་སོགས་རྐང་པ་བཞི་གསུངས་ཏེ།
དོན་ནི། འགྲེལ་པར། ཆོས་ཉིད་ཀྱི་རང་གི་ངོ་བོར་འདོད་པའི་ལམ་གྱི་དངོས་པོ།
ཞེས་པ་ནས། ཉེ་བར་འགོད་པར་མི་བྱ་བ་ཁོ་ནའོ་ཞེ་ན། ཞེས་པའི་བར་གསུངས་ཏེ།
ཚིག་དོན་ནི། ཐེག་ཆེན་གྱི་སྒོམ་ལམ་ཞེས་བྱ་བའི་ལམ་གྱིས་ནི་ཆོས་ཅན། སྤང་བྱ་ཅི་
ཞིག་ཉམས་ཤིང༌། གཉེན་པོ་ཅི་ཞིག་ཐོབ་བོ་སྟེ། ཐོབ་པ་མེད་པར་ཐལ། དོན་དམ་
པར་མ་གྲུབ་པའི་ཕྱིར། ཁྱབ་སྟེ། སྒོམ་ལམ་གྱི་དངོས་པོ་དོན་དམ་པར་བརྗོད་དུ་མེད་
པ་ལ་སྤང་བྱ་ཉམས་པ་དང་གཉེན་པོ་འཕེལ་བ་མི་རུང་བའི་ཕྱིར། གཉིས་པ་ལན་ནི།
བྱང་ཆུབ་ཇི་ལྟར་དེ་བཞིན་དུ། །ཞེས་སོགས་རྐང་པ་བཞི་གསུངས་ཏེ། དོན་ནི།།
འགྲེལ་པར། ཇི་ལྟར་ཁྱད་པར་དུ་བྱར་མེད་པའི་དེ་བཞིན་ཉིད་ཀྱི་བྱང་ཆུབ། ཅེས་
སོགས་གསུངས། ཚིག་དོན་ནི། ཤེས་བྱ་ཆོས་ཅན། དོན་དམ་པར་གཉེན་པོ་འཕེལ་
བ་དང་སྤང་བྱ་འགྲིབ་པ་མེད་ཀྱང་སྤང་གཉེན་མི་འཐད་པའི་སྐྱོན་མེད་པར་ཐལ། བླ་

༣༢་ སྤྱི ་མཐའ་ཐུང་འབྲེལ་སྐབས་བཞི་པ།
མེད་བྱང་ཆུབ་ཀྱི་ཡེ་ཤེས་དེ་དོན་དམ་པར་མེད་ཀྱང་ཐ་སྙད་དུ་གདུལ་བྱའི་དོན་བྱེད་པ་ཇི་
ལྟ་བ་དེ་བཞིན་དུ་སྒོམ་ལམ་འདི་ནི་དོན་དམ་པར་མེད་ཀྱང་ཐ་སྙད་དུ་སྤང་བྱ་ལ་གནོད་པ་
སོགས་འདོད་པའི་དོན་སྒྲུབ་པར་བྱེད་པའི་ཕྱིར། དེ་གཉིས་དཔེ་དོན་མི་མཚུངས་པའི་
སྐོན་མེད་དེ། དེ་གཉིས་ཐ་སྙད་དུ་བྱ་བ་བྱེད་པར་མཚུངས་ཤིང༌། བྱང་ཆུབ་དོན་དམ་
པར་མེད་པ་དེ་བཞིན་ཉིད་ཀྱི་མཚན་ཉིད་ཅན་ཡིན་པ་ལྟར་སྒོམ་ལམ་དེ་ཡང་དེའི་མཚན་
ཉིད་ཅན་དུ་བཞེད་པའི་ཕྱིར།། ༈ གཉིས་པ་ལ་ཡང་གཉིས། རྩོད་པ་དང་ལན་ནོ།།
དང་པོ་ནི། སེམས་ནི་སྔ་མས་བྱང་ཆུབ་བར། །རིགས་མིན་ཕྱི་མས་ཀྱང་མ་ཡིན།།
སྔ་ཕྱིར་གྱུར་བའི་སེམས་ཅན་རེ་རེ་ལ་
ཞེས་གསུངས་ཏེ། དོན་ནི། འགྲེལ་པར། 
། ཅེས་
སངས་རྒྱས་ཀྱི་བྱ་བ་སྒྲུབ་པར་བྱེད་པའི་རྣམ་པ་ཐམས་ཅད་མཁྱེན་པ་ཉིད
སོགས་གསུངས། ཚིག་དོན་ནི། བྱང་སེམས་འཕགས་པའི་རྒྱུད་ཀྱི་ཀུན་རྫོབ་དང་
དོན་དམ་པའི་བྱང་ཆུབ་ཀྱི་སེམས་ནི་ཆོས་ཅན། རང་འབྲས་རྫོགས་པའི་བྱང་ཆུབ་
བསྐྱེད་པར་མི་རིགས་པར་ཐལ། ཁྱོད་སྐད་ཅིག་མ་སྔ་མ་ཁོ་ནས་རང་འབྲས་རྫོགས་
པའི་བྱང་ཆུབ་བསྐྱེད་པ་ནི་རིགས་པ་མ་ཡིན་ལ། སྐད་ཅིག་ཕྱི་མ་ཁོ་ནས་ཀྱང་དེ་བསྐྱེད་
ནུས་པ་རིགས་པ་མ་ཡིན་པའི་ཕྱིར་དང༌། ཅིག་ཅར་རམ་རིམ་ཅན་གྱིས་ཀྱང་རིགས་པ་
མ་ཡིན་པའི་ཕྱིར། གཉིས་པ་ལན་ནི། མར་མེའི་དཔེ་ཡི་ཚུལ་གྱིས་ནི། །ཟབ་མོའི་
ཆོས་ནི་རྣམ་པ་བརྒྱད། །ཅེས་གསུངས་ཏེ། དོན་ནི་འགྲེལ་བར། ཇི་ལྟར་མེ་ལྕེ་དང་
སྙིང་པོ་འཕྲད་པའི་སྐད་ཅིག་མ་དང་པོ་ལ། ཞེས་སོགས་གསུངས། ཚིག་དོན་ནི།
ཐེག་ཆེན་སེམས་བསྐྱེད་སྐད་ཅིག་སྔ་ཕྱི་མང་པོ་རིམ་གྱིས་འབྱུང་བས་རང་འབྲས་བྱང་
ཆུབ་མི་བསྐྱེད་པའི་སྐྱོན་དེ་མི་འཇུག་པར་ཐལ། མར་མེ་སྐད་ཅིག་སྔ་མ་ལས་ཕྱི་མ་ཕྱི་
མ་ནུས་ལྡན་དུ་རིམ་གྱིས་འབྱུང་བས་སྡོང་བུ་སྣུམ་ལྡན་རྫོགས་པར་སྲེག་པར་བྱེད་པའི་

༣༤༣
ཕྱིར་མི་ལྡོག་པའི་རྟགས།
མར་མེའི་དཔེ་ཡི་ཚུལ་གྱིས་ནི་སེམས་བསྐྱེད་སྔ་ཕྱི་རིམ་གྱིས་འབྱུང་བས་རང་འབྲས་སྐུ་
གསུམ་བསྐྱེད་པ་དང་། ཟབ་མོའི་ཆོས་ནི་རྣམ་པ་བརྒྱད་པོ་འཆད་འགྱུར་འདི་རྣམས་
ཀྱང་ཁོང་དུ་ཆུད་པར་འགྱུར་བའི་ཕྱིར། དེའི་དོན་བསྡུ་ན་འདི་ལྟར་ཡིན་ཏེ། བྱང་
ཆུབ་ཀྱི་སེམས་སྔ་ཕྱི་ར་རེ་ཁོ་ནས་བྱང་ཆུབ་ཐོབ་པར་མི་ནུས་ཀྱང་། སྔ་ཕྱི་ཕན་ཚུན་
ལྟོས་པའི་རྟེན་འབྲེལ་གྱི་འགྱུར་བ་ལ་བརྟེན་ནས་བྱང་ཆུབ་ཐོབ་ནུས་པའི་ཕྱིར་ཏེ།
དཔེར་ན། མར་མེ་སྐད་ཅིག་སྔ་ཕྱི་རེ་རེ་ཁོ་ནས་སྡོང་བུ་སྣུམ་ལྡན་རྫོགས་པར་མི་སྲེག་
ཀྱང་༑ སྔ་ཕྱི་ཕན་ཚུན་ལྟོས་པའི་རྟེན་འབྲེལ་གྱིས་སྡོང་བུ་སྣུམ་ལྡན་རྫོགས་པར་སྲེག་
ནུས་པ་བཞིན་ནོ། །ཞེས་པ་སྟེ། སྡུད་པ་ལས། འབྲུ་མར་སྙིང་པོ་འབར་བ་ཕྲད་པ་
དང་པོ་ཡིས། །སྙིང་པོ་ཚིག་མིན་དེ་མེད་པར་ཡང་དེ་མི་ཚིག །མེ་ལྕེ་ཕྲད་པ་ཐ་
མས་སྙིང་པོ་ཚིག་མིན་ལ། ། མེ་ལྕེ་ཐ་མ་མེད་པར་སྙིང་པོ་ཚིག་མིན་ལྟར། །དང་པོའི་
སེམས་ཀྱིས་བྱང་ཆུབ་མཆོག་རིག་མ་ཡིན་ལ། །དེ་མེད་པར་ཡང་དེ་ལ་རེག་པར་ནུས་
མ་ཡིན། །ཐ་མའི་སེམས་ཀྱིས་བྱང་ཆུབ་ཞི་བ་ཐོབ་མིན་ལ། ། དེ་མེད་པར་ཡང་དེ་
ཐོབ་ནུས་པ་མ་ཡིན་ནོ། །ཞེས་གསུངས་ནས། ཆུ་ཡི་ཐིགས་པས་བུམ་པ་དང་པོ་ཐ་
མའི་བར། །རིམ་གྱི་ཉུང་དུ་ཉུང་ངུས་དེ་ཡོངས་འགེངས་པ་ལྟར། །དེ་བཞིན་དང་
པོའི་སེམས་ཀྱང་བྱང་ཆུབ་མཆོག་ཏུ་སྟེ། །རིམ་གྱིས་དཀར་པོའི་ཡོན་ཏན་རྫོགས་པའི་
སངས་རྒྱས་འགྱུར། །ཞེས་གསུངས་པས་སོ། །སྔར་བཤད་པའི་རྩོད་སྤོང་དེ་དག་གི་
འཕྲོས་ནི། ཅུང་ཟད་ཙམ་ཞིག་བཀོད་ན། དང་པོ། གྲངས་མེད་ལ་སོགས་བསྟན་པ་
རྣམས༑ ༑ཞེས་སོགས་ནི། རབ་འབྱོར་གྲངས་མེད་ཅེས་བྱ་བ་གང་ལ་འདུས་བྱས་ཀྱི་
ཁམས་སམ་འདུས་མ་བྱས་ཀྱི་ཁམས་སུ་བགྲང་བར་ཉེ་བར་མི་འགྲོའོ། །ཞེས་སོགས་
ལས་འཕྲོས། གཉིས་པ། དངོས་པོ་བརྗོད་དུ་མེད་པ་ལ། །ཞེས་སོགས་ནི།

སྤྱི་མཐའ་ཟུང་འབྲེལ་སྐབས་བཞི་པ།
བཅོམ་ལྡན་འདས་གལ་ཏེ་བརྗོད་དུ་མ་མཆིས་པའི་དོན་ལ་འཕེལ་བ་དང་ཡོངས་སུ་
འགྲིབ་པ་མ་མཆིས་ན། ཞེས་སོགས་ལས་འཕྲོས། །གསུམ་པ། བྱང་ཆུབ་ཇི་ལྟ་དེ་
བཞིན་དུ། །ཞེས་སོགས་ནི། རབ་འབྱོར་དེ་དེ་བཞིན་ནོ། །དེ་དེ་བཞིན་ཏེ་བརྗོད་དུ་
། །རབ་འབྱོར་གལ་ཏེ་
མེད་པའི་དོན་ལ་ནི་འཕེལ་བ་དང་ཡོངས་སུ་འགྲིབ་པ་མེད་དོ
་ལ་སྤྱོད་པ་དང༌། ཞེས་སོགས་ལས་འཕྲོས།
ཐབས་མཁས་པའི་བྱང་ཆེན་ཤེར་ཕྱིན 
སེམས་དང་པོ་བསྐྱེད་པ་ཡང་སེམས་
བཞི་པ། སེམས་ནི་སྔ་མས། སོགས་ནི། 
བསྐྱེད་པ་སླད་མ་དང་མི་འགྲོགས། ཞེས་སོགས་ལས་འཕྲོས། ལྔ་པ། མར་མེའི་
དཔེ་ཡི། ཞེས་སོགས་ནི། སྔར་དྲངས་པའི་མདོ་ལས་ཀྱང་འཕྲོས་སོ། །འདིར་དེ་
།། ༈ གཉིས་པ་རྟགས་ནི། སྐྱེ་བ་
ལྟར་བཤད་པ་ནི་འཇུག་པ་བདེ་བར་བསམ་མོ
དང་ནི་འགག་པ་དང༌། །ཞེས་སོགས་རྐང་པ་བཞི་གསུངས་ཏེ། དོན་ནི་འགྲེལ་པར་
སྐད་ཅིག་སྔ་མ་དང་ཕྱི་མ་དག་གིས་ཀྱང་མ་ཡིན་ངོ་བོ་ཉིད་མེད་པས་ཀྱང་མ་ཡིན་ལ
དོན་སྒྲུབ་པས་ཟབ་པ་ཉིད་ཡིན་ནོ། །ཞེས་པའི་བར་གསུངས།
ཞེས་པ་ནས། 
སེམས་གང་འགགས་པ་དེ་ཕྱིར་སྐྱེ་
འཕྲོས་ནི། རབ་འབྱོར་འདི་ཇི་སྙམ་དུ་སེམས། 
ཇི་ལྟར་བྱང་ཆེན་མཚན་མའི་འདུ་ཤེས་རྣམ་པར་བཤིག་
བར་འགྱུར་རམ་ཞེས་པ་དང་། 
པ་ཡིན། ཞེས་སོགས་ཀྱི་བར་གྱི་མདོ་ལས་འཕྲོས་སོ། །འདིར་རྩ་བའི་ཚིག་དོན་ནི།
བྱང་སེམས་ས་བརྒྱད་པ་བ་ཆོས་ཅན། ཟབ་མོ་རྣམ་པ་བརྒྱད་ཐུགས་སུ་ཆུད་པ་དང་
། འགག་པ་
གཞིའི་གནས་ལུགས་སྐྱེ་བ་སྟེ་རྟེན་འབྲེལ་ཟབ་པ་དང་
ལྡན་པ་ཡིན་ཏེ། 
། སྦྱིན་སོགས་དོན་
སྤྱོད་པ་ཉམས་ལེན་གྱི་དེ་བཞིན་ཉིད་ཟབ་པ་དང་
ཟབ་པ་དང༌། 
ཆོས་ཐམས་ཅད་སྤོས་
དམ་པར་མེད་ཀྱང་ཀུན་རྫོབ་ཏུ་ཡོད་པའི་ཤེས་བྱ་ཟབ་པ་དང༌
དོན་དམ་པར་ཞེན་པ་མེད་པར་
བྲལ་དུ་རྟོགས་པའི་ཡུལ་ཅན་གྱི་ཤེས་པ་ཟབ་པ་དང་

སྲིད་ཞི་མཉམ་ཉིད་སྦྱོར་བ། །
ཐ་སྙད་དུ་སྤྱོད་པ་ཟབ་པ་དང་། མཚན་མ་དང་མཚན་མེད་གཉིས་ཀ་དོན་དམ་པར་
གཉིས་སུ་མེད་པར་རྟོགས་པའི་ཟབ་པ་དང༌། ཚོགས་གཉིས་ཀྱི་འབྲས་བུ་མངོན་དུ་
བྱེད་པའི་ཐབས་མཁས་པ་ལ་ཟབ་པ་ཉིད་དེ་བརྒྱད་དང་ལྡན་པའི་ཕྱིར། འདི་ཡང་ཕྱིར་
མི་ལྡོག་པའི་རྟགས་དངོས་མ་ཡིན་ལ། རྟགས་དངོས་ནི་ཟབ་མོ་བརྒྱད་ཁོང་དུ་ཆུད་
པའི་སྒོ་ནས་དྲངས་པའི་བྱང་སེམས་སྒོམ་ལམ་པའི་ལུས་ངག་གི་ཐ་སྙད་ཁྱད་པར་ཅན་
འཁྲུལ་མེད་བརྟན་པོ་ལ་འཇོག་གོ །
སྲིད་ཞི་མཉམ་ཉིད་སྦྱོར་བ
༈ གསུམ་པ་སྐུ་གསུམ་འགྲུབ་བྱེད་ཀྱི་སྦྱོར་བ་ཁྱད་པར་ཅན་བཤད་པ་ལ་གསུམ།།
ཆོས་སྐུ་སྒྲུབ་བྱེད་སྲིད་ཞི་མཉམ་ཉིད་སྦྱོར་བ་དང་། ལོངས་སྐུ་སྒྲུབ་བྱེད་ཞིང་དག་སྦྱོར་
བ་དང་། སྤལ་སྐུ་སྒྲུབ་བྱེད་ཐབས་མཁས་སྦྱོར་བའོ། །དང་པོ་ནི། ཆོས་རྣམས་རྨི་
ལམ་འདྲ་བའི་ཕྱིར། །ཞེས་སོགས་རྐང་པ་བཞི་གསུངས་ཏེ། དོན་ནི། འགྲེལ་པར།
འཁོར་བ་དང་རྣམ་པར་བྱང་བ་མི་མཐུན་པ་དང་གཉེན་པོ་རྣམས། ཞེས་པ་ནས། དེའི་
ཕྱིར་ཡང་དཔེ་མ་གྲུབ་པས་འཁོར་བ་དང་མྱ་ངན་ལས་འདས་པ་ནི་མཉམ་པ་ཉིད་དོ།།
ཞེས་པའི་བར་གསུངས། འཕྲོས་ནི། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་
རིའི་བུ་གལ་ཏེ་ཉིན་པར་བསྒོམས་པས་རྣམ་པར་འཕེལ་ན་རྨི་ལམ་ན་བསྒོམས་པས་
ཀྱང་རྣམ་པར་འཕེལ་ལོ། །དེ་ཅིའི་ཕྱིར་ཞེ་ན། རྨི་ལམ་དང་ཉིན་པར་ནི་རྣམ་པར་
རྟོག་པ་མེད་དོ། །ཞེས་སོགས་དང༌། ཚེ་དང་ལྡན་པ་ཤཱ་རིའི་བུ་བྱང་ཆེན་བྱམས་པ་སྐྱེ་
བ་གཅིག་གིས་ཐོགས་པ་བཅོམ་ལྡན་འདས་ཀྱིས་ཕྱིར་མི་ལྡོག་པར་ལུང་བསྟན་པ་འདི་
མངོན་དུ་གྱུར་ན་འདི་ལ་དྲིས་ཤིག་དང་འདིས་ལན་ལྡོན་པར་འགྱུར་རོ། །ཞེས་སོགས་

༣༤s
 སྤྱི་མཐའ་ཟུང་འབྲེལ་སྐབས་བཞི་པ།
ཀྱི་མདོ་ལས་འཕྲོས་སོ། །འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་
པའོ༑ །དང་པོ་ལ་གཉིས། དངོས་དང༌། ཀླན་ཀ་སྤང་བའོ། །དང་པོ་ནི། ས་
བརྒྱད་པའི་ཡེ་ཤེས་ཆོས་ཅན། སྲིད་ཞི་མཉམ་ཉིད་སྦྱོར་བ་ཡིན་ཏེ། སྲིད་པ་འཁོར་བ་
དང་ཞི་བ་མྱ་ངན་ལས་འདས་པར་དོན་དམ་པར་རྣམ་པར་མི་རྟོག་པར་འཁོར་འདས་
བདེན་སྟོང་མཉམ་པ་ཉིད་དུ་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་དག་
སའི་ཡེ་ཤེས་ཡིན་པའི་ཕྱིར། དེར་ཐལ། འཁོར་འདས་ཀྱིས་མཚོན་པའི་ཆོས་རྣམས་
བདེན་པར་མེད་ཀྱང་ཐ་སྙད་ཙམ་དུ་གྲུབ་པ་རྨི་ལམ་དང་འདྲ་བར་རྟོགས་པའི་ཤེས་རབ་
ཀྱིས་ཟིན་པའི་དག་སའི་ཡེ་ཤེས་ཡིན་པའི་ཕྱིར། གཉིས་པ་ལ་གཉིས། ཀླན་ཀ་དང་།
དེའི་ལན་ནོ། །དང་པོ་ལ་ཁ་ཅིག ཉིན་པར་ཡང་དགེ་མི་དགེའི་ལས་གསོག་པར་
བྱེད་པ་མེད་པར་ཐལ། ཆོས་ཐམས་ཅད་དོན་དམ་པར་མ་གྲུབ་པར་ཐ་སྙད་དུ་རྨི་ལམ་
དང་འདྲ་བའི་ཕྱིར་ཞེ་ན། གཉིས་པ་ལན་ནི། ཤེས་བྱ་ཆོས་ཅན། ཆོས་ཐམས་ཅད་
དོན་དམ་པར་མེད་ཀྱང་དགེ་མི་དགེའི་ལས་གསོག་པ་མེད་པར་ཐལ་བའི་སྐྱོན་ཡོད་པ་
མ་ཡིན་པར་ཐལ། ལས་མེད་དུ་ཐལ་བ་ལ་སོགས་པའི་ཀླན་ཀ་དེ་ཡི་ལན་ནི་མདོ་ལས་
ཇི་སྐད་བཤད་ཟིན་པར་ཟད་པ་དེའི་ཕྱིར། མདོ་ལས་གསུངས་མཚུལ་ནི། ལས་
གསོག་པ་མེད་པར་ཐལ་བ་དང་། ལས་འབྲས་དོན་དམ་པར་ཡོད་པར་ཐལ་བ་དང་།
ལུང་དང་འགལ་བར་ཐལ་བ་དང༌། རྨི་ལམ་ན་ལས་གསོག་པའི་ཀླན་ཀ་བཞི་དང༌།
དེའི་ལན་བཞི་ཡོད་ལ། ཀླན་ཀ་དང་པོ་ནི། རབ་འབྱོར་བྱང་ཆེན་གྱིས་རྨི་ལམ་དུ་
ལས་གང་གིས་བྱས་པའི་ལས་དེ་ལ་གསོག་པ་དང་བྲི་བར་འགྱུར་བ་ཡོད་དམ། ཞེས་
བཀོད་ནས། དེའི་ལན་ནི། ཚེ་དང་ལྡན་པ་ཤཱ་རིའི་བུ་ཇི་ལྟར་བཅོམ་ལྡན་འདས་ཀྱི་
ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟར་ན། ཞེས་སོགས་ཀྱིས་བསྟན།

སྲིད་ཞི་མཉམ་ཉིད་སྦྱོར་བ།
ཀླན་ཀ་གཉིས་པ་ནི། རབ་འབྱོར་གྱིས་སྤྲས་པ། ཉིན་པར་སྲོག་བཅད་པ་དང་རྨི་ལམ་
ན་སྲོག་བཅད་པ་དེ་ལ་འདི་སྙམ་དུ་དེ་བདག་གིས་བསད་དོ་ལེགས་པར་བསད་དོ་ཤིན་ཏུ་
བསད་དོ་ཞེས་སད་དེ་རྣམ་པར་རྟོག་ན། ཞེས་སོགས་བཀོད་ནས། ལན་ནི། རབ་
འབྱོར་དམིགས་པ་མེད་པར་ལས་མི་སྐྱེ་སྟེ་ལས་ནི་དམིགས་པ་དང་བཅས་པ་ཁོ་ནར་
སྐྱེའོ༑ །ཞེས་སོགས་ཀྱིས་བསྟན། ཀླན་ཀ་གསུམ་པ་ནི། རབ་འབྱོར་ལས་ཐམས་
ཅད་སེམས་པ་ཐམས་ཅད་དབེན་པའོ་ཞེས་བཅོམ་ལྡན་འདས་ཀྱིས་གསུངས་ན་ཇི་ལྟར་
དམིགས་པ་དང་བཅས་པར་ལས་སྐྱེ་སྟེ། ཞེས་སོགས་བཀོད་ནས། ལན་ནི། ཚེ་
དང་ལྡན་པ་ཤཱ་རིའི་བུ་མཚན་མར་བྱས་ནས་དམིགས་པ་དང་བཅས་པར་ལས་སྐྱེ་སྟེ།
ཞེས་སོགས་ཀྱིས་བསྟན། ཀླན་ཀ་བཞི་པ་ནི། རབ་འབྱོར་གལ་ཏེ་བྱང་ཆེན་གྱིས་རྨི་
ལམ་དུ་སྦྱིན་པ་བྱིན། ཞེས་པ་ནས། དགེ་བའི་རྩ་བ་དེ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་བསྔོས་ནས། ཞེས་སོགས་བཀོད་ནས། ལན་ནི། ཤཱ་རིའི་
བུ་བྱང་ཆེན་བྱམས་པ་སྐྱེ་བ་གཅིག་གིས་ཐོགས་པ་ཞེས་སོགས་ཀྱིས་བསྟན་ཏོ། ། དེ་
དག་གི་དོན་བསྡུས་ཏེ། སྔར་བཞིན་རྩོད་སྤོང་དེ་གསུངས་པ་ཡིན་ནོ། ། གཉིས་པ་
འདིའི་སྐབས་སུ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག་ན་རེ། བདེན་
འཛིན་སྐྱེ་བའི་གོ་སྐབས་བཅོམ་པའི་དག་སའི་ཡེ་ཤེས། སྲིད་ཞི་མཉམ་ཉིད་སྦྱོར་བའི་
མཚན་ཉིད་ཟེར་ན། སྲིད་ཞི་མཉམ་ཉིད་སྦྱོར་བ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། བདེན་འཛིན་སྤངས་པའི་ཡེ་ཤེས་ཡིན་པར་ཐལ།
འདོད་པའི་ཕྱིར། འདོད་ན། རྣམ་མཁྱེན་ཡིན་པར་ཐལ་ལོ། ། ཁ་ཅིག སྲིད་ཞི་
མཉམ་པ་ཉིད་དུ་མངོན་སུམ་དུ་རྟོགས་པའི་དག་སའི་ཡེ་ཤེས། སྲིད་ཞི་མཉམ་ཉིད་
སྦྱོར་བའི་མཚན་ཉིད་ཟེར་ན། ས་བརྒྱད་པའི་ཡེ་ཤེས་ཆོས་ཅན། མཚན་ཉིད་དེར་

སྤྱི་མཐའ་ཟུང་འབྲེལ་སྐབས་བཞི་པ།
ཐལ༑ མཚོན་བྱ་དེའི་ཕྱིར། དེར་ཐལ། དག་སའི་ཡེ་ཤེས་ཡིན་པའི་ཕྱིར། འདོད་
ན༑ སྲིད་ཞི་མཉམ་པ་ཉིད་ཡིན་པར་ཐལ། འདོད་པའི་ཕྱིར། འདོད་ན། འཁོར་
འདས་མཉམ་པ་ཉིད་ཡིན་པར་ཐལ། འདོད་པ་དེའི་ཕྱིར། འདོད་ན། བཟང་ངན་
མཉམ་པ་ཉིད་ཡིན་པར་ཐལ། འདོད་པའི་ཕྱིར། འདོད་ན། བཟང་ངན་མཉམ་པར་
ཐལ༑ འདོད་པའི་ཕྱིར། འདོད་ན། དགེ་སྡིག་མཉམ་པར་ཐལ། འདོད་པའི་ཕྱིར།
འདོད་མི་ནུས་སོ། ། ཁ་ཅིག སྲིད་ཞི་མཉམ་ཉིད་སྦྱོར་བ་ཡིན་ན། སྲིད་ཞི་བདེན་
སྟོང་མཉམ་པ་ཉིད་དུ་མངོན་སུམ་དུ་རྟོགས་པས་ཁྱབ་ཟེར་ན། ས་བརྒྱད་པ་བའི་རྒྱུད་
ཀྱི་ཐེག་ཆེན་སེམས་བསྐྱེད་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
སྟོང་ཉིད་རྟོགས་པའི་ཡེ་ཤེས་མ་ཡིན་པའི་ཕྱིར། དེར་ཐལ། སློབ་པའི་རྒྱུད་ཀྱི་ཐེག་
ཆེན་སེམས་བསྐྱེད་ཡིན་པའི་ཕྱིར། ཁ་ཅིག ས་བརྒྱད་པ་དེས་བདེན་འཛིན་མངོན་
གྱུར་པ་མ་སྤངས་ཟེར་ན། དེ་སྤངས་པར་ཐལ། ས་བརྒྱད་པའི་འཕྲིན་ལས་ལ་འགོད་
པའི་སྐབས་སུ་བདེན་འཛིན་མངོན་གྱུར་པ་སྤོངས་པའི་འཕྲིན་ལས་ལ་འགོད་པར་བཤད་
པའི་ཕྱིར། ཁ་ཅིག་ན་རེ། རྨི་ལམ་དུ་དགེ་མི་དགེའི་ལས་གསོག་པ་མེད་ཟེར་ན།
དེ་ཡོད་པར་ཐལ། རྨི་ལམ་དུ་དགེ་བའི་ལས་བྱེད་པ་ཡོད་པའི་ཕྱིར། དེར་ཐལ།
རྨི་ལམ་དུ་སྟོང་ཉིད་སྒོམ་པ་ཡོད་པའི་ཕྱིར། དེར་ཐལ། དེས་ཆོས་ཐམས་ཅད་རྨི་
ལམ་ལྟ་བུར་སྒོམ་པ་ཡོད་པའི་ཕྱིར། དེར་ཐལ། རྩ་བར། རྨི་ལམ་ན་ཡང་ཆོས་
རྣམས་ཀུན། །རྨི་ལམ་ལྟ་བུར་ལྟ་ལ་སོགས། །ཞེས་གསུངས་པའི་ཕྱིར། གཞན་
ཡང་༑ དེ་ཡོད་པར་ཐལ། རྨི་ལམ་ན་མི་དགེ་བ་བྱེད་པ་ཡོད་པའི་ཕྱིར། དེར་ཐལ།
གཉིད་དང་མི་དགེ་བའི་གཞི་མཐུན་ཡོད་པའི་ཕྱིར། དེར་ཐལ། དེ་གཞན་འགྱུར་དུ་
བཞག་པའི་རྒྱུ་མཚན་ཡོད་པའི་ཕྱིར་དང༌། རྨི་ལམ་དུ་སྲོག་གཅོད་པ་རྨིས་པ་དེ་ལ་སྤྲོ་

སྲིད་ཞི་མཉམ་ཉིད་སྦྱོར་བ། ་༣༤e
བ་བྱེད་པ་ཡོད་པའི་ཕྱིར། ཕྱི་མ་དེར་ཐལ། རྨི་ལམ་དུ་སྲོག་གཅོད་པ་རྨི་བ་ཡོད་པའི་
ཕྱིར༑ དེར་ཐལ། བརྒྱད་སྟོང་ལས། སྐྱེས་པའམ་བུད་མེད་གང་རྨི་ལམ་དུ་དགེ་
བའམ་མི་དགེ་བའི་ལས་ཞིག་བྱེད་ན། ཞེས་པ་དང་། ཡུམ་བར་མར་ཡང༌། རྨི་
ལམ་ན་སྲོག་གཅོད་པ་དེ་ལ་འདི་སྙམ་དུ་བདག་གིས་བསད་དོ། །ཞེས་གསུངས་པའི་
ཕྱིར༑ གཞན་ཡང་། དེ་ཡོད་པར་ཐལ། རྨི་ལམ་ན་སྲོག་གཅོད་པ་རྨི་བ་ཡོད་ཀྱང་།
དེ་ཙམ་གྱིས་སྲོག་གཅོད་ཀྱི་མི་དགེ་བའི་ལས་ལམ་ཡོངས་སུ་མི་རྫོགས་པས
། དེ་ལྟར་
རྨིས་པའི་དགེ་སློང་ལ་དེའི་དབང་གིས་ཕམ་པ་འབྱུང་བ་མ་ཡིན་པའི་ཕྱིར། ཁ་ཅིག་ན་
རེ༑ རྨི་ལམ་དུ་སྲོག་གཅོད་པ་དངོས་གནས་པ་ཡོད་ཟེར་ན། འོ་ན། རྨི་ལམ་དུ་མི་
དངོས་གསོད་པ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། རྨི་ལམ་
དུ་མི་ཡོད་པར་ཐལ། འདོད་པའི་ཕྱིར། འདོད་ན། རྨི་ལམ་གྱི་མི་དེ་མི་ཡིན་པར་
ཐལ༑ འདོད་པའི་ཕྱིར། འདོད་ན། རྨི་ལམ་གྱི་མི་ཆོས་ཅན། མི་མ་ཡིན་པར་
ཐལ༑ ཆོས་ཀྱི་སྐྱེ་མཆེད་ཀྱི་གཟུགས་ཡིན་པའི་ཕྱིར། དེར་ཐལ། དེ་ལྟར་ཡིན་པར་
རྣམ་བཤད་དགོངས་པ་རབ་གསལ་དང་སྐལ་བཟང་མིག་འབྱེད་གཉིས་ཀ་ལས་བཤད་
པའི་ཕྱིར། ཁ་ཅིག རྨི་ལམ་གྱི་མི་མེད་ཟེར་ན། དེ་ཡོད་པར་ཐལ། རྨི་ལམ་གྱི་
སྐབས་སུ་སྣང་བའི་མི་ཡོད་པའི་ཕྱིར། དེར་ཐལ། གཉིད་ཀྱི་སྐབས་སུ་མིར་སྣང་བ་
ཡོད་པའི་ཕྱིར། དེར་ཐལ། རྨི་ལམ་དམིགས་པའི་ཡུལ་དག་མཐོང་ནས་ནི། །ཞེས་
གསུངས་པའི་ཕྱིར། ཁ་ཅིག་ན་རེ། ཉིན་པར་དགེ་མི་དགེའི་ལས་གསོག་སྤེལ་བྱེད་
པ་མེད་པར་ཐལ། དགེ་མི་དགེའི་ལས་བདེན་པར་མེད་པའི་ཕྱིར། ཞེས་པའི་སུན་
འབྱིན་འདི། སེམས་ཙམ་པས་དབུ་མ་པར་འཕངས་པའི་ངག་ཡིན་ཟེར་ན། དེ་
སེམས་ཙམ་པའི་ངག་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་

༣༤༠
 སྤྱི་མཐའ་ཟུང་འབྲེལ་སྐབས་བཞི་པ།
དེར་གྱུར་པའི་དོན་སྨྲ་སྡེ་གཉིས་ཀྱི་ངག་ཀྱང་ཡོད། ཕྱི་རོལ་བའི་
མི་འཐད་པར་ཐལ། 
ངག་ཀྱང་ཡོད་པའི་ཕྱིར། དེར་ཐལ། དེ་འདྲའི་སུན་འབྱིན་འཕེན་པའི་ཉན་ཐོས་སྡེ་པ་
དང་ཕྱི་རོལ་པ་ཡོད་པའི་ཕྱིར། དེར་ཐལ། དབུ་མ་པས་ལས་འབྲས་བདེན་མེད་དུ་
དེ་འདྲའི་ཐལ་འགྱུར་འཕེན་པའི་དེ་གཉིས་ཡོད་པའི་ཕྱིར། ༈
ཁས་བླངས་པ་ལ། 
སྲིད་ཞི་བདེན་སྟོང་མཉམ་པ་ཉིད་དུ་མངོན་སུམ་དུ་རྟོགས་
གཉིས་པ་རང་ལུགས་ལ། 
པ་ལ་བརྟེན་ནས་བདེན་འཛིན་མངོན་གྱུར་པ་སྐྱེ་བའི་སྒོ་སྐབས་བཅོམ་པའི་དག་སའི་ཡེ་
སྲིད་ཞི་མཉམ་ཉིད་སྦྱོར་བའི་མཚན་ཉིད་དམ་ངོ་བོ་ཡིན་ནོ། ༈ གསུམ་པ་
ཤེས༑ 
རྩོད་པ་སྤོང་བ་ལ། ཁ་ཅིག བྱང་སེམས་ས་བརྒྱད་པ་བའི་རྒྱུད་ཀྱི་ཐེག་ཆེན་སེམས་
བསྐྱེད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་
སྲིད་ཞི་བདེན་སྟོང་མཉམ་པ་ཉིད་དུ་མངོན་སུམ་དུ་རྟོགས་པའི་ཡེ་ཤེས་ཡིན་
ཅན༑ 
པར་ཐལ། འདོད་པའི་ཕྱིར་ན། མ་ཁྱབ། འདོད་མི་ནུས་སོ། །ཟེར་ན། ངོ་བོ་
ཉིད་སྐུ་ཆོས་ཅན། སྟོང་ཉིད་མངོན་སུམ་དུ་རྟོགས་པར་ཐལ། སྟོང་ཉིད་མངོན་སུམ་
དུ་རྟོགས་པ་ལ་བརྟེན་ནས་ཐོབ་པའི་ཆོས་ཡིན་པའི་ཕྱིར། ཁྱབ་པ་ཁས། མ་གྲུབ་ན།
སྟོང་ཉིད་བསྒོམ་པ་ལ་བརྟེན་ནས་ཐོབ་པའི་ཐོབ་བྱ་མཐར་ཐུག་ཡིན་པའི་
དེར་ཐལ། 
ཕྱིར ༑ དེར་ཐལ། ཚོགས་གཉིས་བསགས་པ་ལ་བརྟེན་ནས་ཐོབ་པའི་ཐོབ་བྱ་མཐར་
ཐུག་ཡིན་པའི་ཕྱིར། དེར་ཐལ། སངས་རྒྱས་ཡིན་པའི་ཕྱིར། ཁ་ཅིག ས་བརྒྱད་
པའི་ཡེ་ཤེས་ཆོས་ཅན། ཆོས་སྐུའི་རྒྱུ་ཡིན་པར་ཐལ། ཆོས་སྐུ་འགྲུབ་བྱེད་ཡིན་པའི་
ཕྱིར་ཟེར་ན། མ་ཁྱབ། མ་གྲུབ་ན། དེར་ཐལ། ཆོས་སྐུ་འགྲུབ་བྱེད་ཀྱི་ཐབས་ཁྱད་
པར་ཅན་ཡིན་པའི་ཕྱིར། དེར་ཐལ། ཆོས་སྐུའི་ལག་རྗེས་འཇོག་བྱེད་ཁྱད་པར་ཅན་
ཡིན་པའི་ཕྱིར། འདོད་ན་སླའོ། ། ཁ་ཅིག་ན་རེ། ཉིན་པར་དང་རྨི་ལམ་དུ་ལས་

༣༡
སྲིད་ཞི་མཉམ་ཉིད་སྦྱོར་བ། །
གསོག་པ་ལ་སྟོབས་ཆེ་ཆུང་མེད་པར་ཐལ། དེ་གཉིས་ཀའི་སྐབས་སུ་དགེ་མི་དགེའི་
ལས་གསོག་པ་ཡོད་པའི་ཕྱིར་ན། མ་ཁྱབ། འདོད་མི་ནུས་ཏེ། ཇི་སྐད་དུ། རྨི་
ལམ་སེམས་ནི་གཉིད་ཀྱིས་ཉམས། །དེས་ན་འབྲས་བུ་འདྲ་མ་ཡིན། །ཞེས་གསུངས་
པའི་ཕྱིར། ཁ་ཅིག ས་བརྒྱད་པ་བས་བདེན་འཛིན་མངོན་གྱུར་པ་མ་སྤངས་པར་ཐལ།།
དེའི་རྒྱུད་ལ་དེ་ཡོད་པའི་ཕྱིར། དེར་ཐལ། དེའི་རྒྱུད་ལ་བདེན་འཛིན་ཡོད་པའི་ཕྱིར་
ན་མ་ཁྱབ། ཁ་ཅིག་ན་རེ། རྨི་ལམ་དུ་དབང་ཤེས་ཡོད་པར་ཐལ། རྨི་ལམ་དུ་ཡིད་
ཤེས་ཡོད་པའི་ཕྱིར་ཟེར་ན་མ་ཁྱབ། རྟགས་དེར་ཐལ། རྨི་ལམ་དུ་གཉིད་དུ་གྱུར་
པའི་ཡིད་ཤེས་ཡོད་པའི་ཕྱིར། འདོད་མི་ནུས་ཏེ། རྨི་ལམ་དུ་མིག་ཤེས་མེད་པའི་
ཕྱིར༑ དེར་ཐལ། འཇུག་པར། གལ་ཏེ་གཉིད་ན་མིག་བློ་མི་སྲིད་པས། །ཞེས་
གསུངས་པའི་ཕྱིར། ཁ་ཅིག སྐྱོན་མེད་དེ། དེ་ནི་གཉིད་འཐུག་པོ་ལ་གནས་པའི་
གང་ཟག་གི་རྒྱུད་ལ་དབང་ཤེས་མེད་པའི་དོན་ཡིན་པའི་ཕྱིར་ཟེར། ཁ་ཅིག རྨི་ལམ་
དུ་དབང་ཤེས་ཡོད་པར་ཐལ། རྨི་ལམ་གྱི་དབང་ཤེས་ཡོད་པའི་ཕྱིར། དེར་ཐལ།
རྨི་ལམ་གྱི་མི་ཡོད་པའི་ཕྱིར་ན། སྔ་མར་རེ་ཞིག་མ་ཁྱབ་བོ།།
ཞིང་དག་སྦྱོར་བ།
༈ གཉིས་པ་ཞིང་དག་སྦྱོར་བ་དྲང་གནས། སེམས་ཅན་འཇིག་རྟེན་དེ་བཞིན་དུ།།
ཞེས་སོགས་རྐང་པ་བཞི་གསུངས་ཏེ། དོན་ནི། འགྲེལ་པར། སེམས་ཅན་དང་སྣོད་
ཀྱི་འཇིག་རྟེན་གྱི་བྱེ་བྲག་གིས་སངས་རྒྱས་ཀྱི་ཞིང་རྣམ་པ་གཉིས་ལ། ཞེས་པ་ནས།།
སངས་རྒྱས་ཞིང་རྣམ་པར་དག་པའོ། །ཞེས་པའི་བར་གསུང་། འཕྲོས་ནི། ཇི་ལྟར་

༣༢
 སྤྱི་མཐའ་ཟུང་འབྲེལ་སྐབས་བཞི་པ།
ན་བྱང་ཆེན་ཕ་རོལ་ཏུ་ཕྱིན་པ་དྲུག་རྫོགས་པར་བགྱིད་ཅིང་རྣམ་པ་ཐམས་ཅད་མཁྱེན་པ་
ཉིད་དང་ཉེ་བ་ལགས། ཞེས་པ་ནས། ཅི་ནས་ཀྱང་བདག་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པའི་སངས་རྒྱས་ཀྱི་ཞིང་དེ་
ན་སེམས་ཅན་རྣམས་ཀྱི་ཉེས་པ་འདི་དག་ཐམས་ཅད་དུ་ཐམས་ཅད་མི་འབྱུང་ཞིང་།
ཞེས་སོགས་དང་། གངྒའི་ཀླུང་གི་བྱེ་མ་ཇི་སྙེད་ཅིག་ཡོད་པ་དེ་སྙེད་ཀྱི་འཇིག་རྟེན་གྱི་
ཁམས་བདག་གི་སངས་རྒྱས་ཀྱི་ཞིང་གཅིག་ཏུ་འགྱུར་བ་དེ་ལྟར་ཕ་རོལ་ཏུ་ཕྱིན་པ་དྲུག་
ལ་སྤྱད་པར་བྱའོ། །ཞེས་སོགས་ལས་འཕྲོས་སོ། །འདིའི་སྐབས་སུ་གཉིས། ཚིག་
དོན་དང༌། མཐའ་དཔྱད་པའོ། །དང་པོ་ནི། ས་བརྒྱད་པའི་ཡེ་ཤེས་ཆོས་ཅན།
སངས་རྒྱས་ཀྱི་ཞིང་ནི་དག་པ་ཉིད་ཀྱི་སྦྱོར་བ་ཡིན་ཏེ། སེམས་ཅན་གྱི་འཇིག་རྟེན་མ་
དག་པ་རྣམས་དག་པར་འགྲུབ་པར་བྱེད་པ་དེ་བཞིན་དུ་སྣོད་ཀྱི་འཇིག་རྟེན་མ་དག་པ་དེ་
ལ་དག་པར་སྒྲུབ་པ་ཡི་དགེ་རྩ་བསགས་ནས་ཐོབ་པའི་དག་པའི་ཡེ་ཤེས་ཡིན་པའི་
ཕྱིར ༑༑ ་ལྟ་གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་
ཅིག རང་ཉིད་གང་དུ་འཚང་རྒྱ་བའི་སངས་རྒྱས་ཀྱི་ཞིང་དག་པ་ཡོད་ན། རང་ཉིད་
ཞིང་དག་སྦྱོར་བ་ཐོབ་པའི་གང་ཟག་ཡིན་པས་ཁྱབ་ཟེར་ན། ཉན་ཐོས་ཚོགས་ལམ་པ་
ཆོས་ཅན། དེར་ཐལ། དེའི་ཕྱིར། དེར་ཐལ། རང་ཉིད་སངས་རྒྱས་པའི་ཞིང་
ཡོད་པའི་ཕྱིར། དེར་ཐལ། རང་ཉིད་སངས་རྒྱས་པ་ཡོད་པའི་ཕྱིར ། ཁ་
ཅིག ཞིང་དག་སྦྱོར་བ་ཐོབ་པའི་གང་ཟག་ཡིན་ན། ཞིང་དག་སྦྱོར་བ་ལ་གནས་པའི་
གང་ཟག་ཡིན་པས་ཁྱབ་ཟེར་ན། སངས་རྒྱས་འཕགས་པ་ཆོས་ཅན། དེར་ཐལ།
དེའི་ཕྱིར། དེར་ཐལ། དག་ས་ཐོབ་པའི་གང་ཟག་ཡིན་པའི་ཕྱིར། འདོད་ན། བྱང་
སེམས་འཕགས་པ་ཡིན་པར་ཐལ། འདོད་པའི་ཕྱིར། ཁ་ཅིག ཞིང་དག་སྦྱོར་བ་

༣༣
ཞིང་དག་སྦྱོར་བ། །
ཐོབ་པའི་གང་ཟག་ཡིན་ན། རང་ཉིད་གང་དུ་འཚང་རྒྱ་བའི་ཞིང་སྒྲུབ་དགོས་ཡིན་པས་
ཁྱབ་ཟེར་ན། ས་བརྒྱད་པ་བ་ཆོས་ཅན། དེར་ཐལ། དེའི་ཕྱིར། འདོད་ན། རང་
ཉིད་གང་དུ་འཚང་རྒྱ་བའི་ཞིང་མ་བསྒྲུབས་པར་ཐལ། འདོད་པའི་ཕྱིར། འདོད་མི་
ནུས་སོ། ། ཁ་ཅིག དེ་ཐོབ་པའི་གང་ཟག་ཡིན་ན། སངས་རྒྱས་ཀྱི་ཞིང་དག་པ་ཁོ་
ན་སྒྲུབ་པའི་གང་ཟག་ཡིན་པས་ཁྱབ་ཟེར་ན། སྟོན་པ་ཀཱ་ཐུབ་པ་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། དེའི་ཞིང་ལ་དག་པའི་ཞིང་གཅིག་དང་མ་དག་པའི་
ཞིང་གཉིས་ཡོད་པའི་ཕྱིར། དེར་ཐལ། དེ་དང་པོར་སངས་རྒྱས་པའི་ལོངས་སྐུའི་
ཞིང་གཅིག་དང༌། དེ་ལས་གཞན་པའི་སྤྲུལ་སྐུའི་ཞིང་གཅིག་ཀྱང་ཡོད་པའི་ཕྱིར།།
༈ གཉིས་པ་རང་ལུགས་ལ། སངས་རྒྱས་ཀྱི་ཞིང་ཡོངས་སུ་དག་པ་ཁྱད་པར་ཅན་
སྒྲུབ་པའི་ནུས་པ་ཅི་རིགས་རྫོགས་པའི་དག་སའི་ཡེ་ཤེས། ཞིང་དག་སྦྱོར་བའི་མཚན་
ཉིད་དམ་ངོ་བོ་ཡིན།། ༈ གསུམ་པ་རྩོད་པ་སྤོང་བ་ལ། ཁ་ཅིག ས་བརྒྱད་པ་བ་
ཆོས་ཅན། རང་དུས་སུ་རང་ཉིད་ཀྱི་སངས་རྒྱས་ཀྱི་ཞིང་སྒྲུབ་པར་ཐལ། སངས་
རྒྱས་ཀྱི་ཞིང་སྒྲུབ་པའི་གང་ཟག་ཡིན་པའི་ཕྱིར་ཟེར་ན། ཁ་ཅིག མ་ཁྱབ་ཟེར།
འདོད་ན། དེ་ཆོས་ཅན། རང་དུས་སུ་རང་ཉིད་སངས་རྒྱས་པའི་ཞིང་ཡོད་པར་ཐལ།
འདོད་པའི་ཕྱིར་ཟེར་ན། མ་ཁྱབ། འོ་ན། དེ་ཆོས་ཅན། རང་ཉིད་སངས་རྒྱས་མ་
ཐག་པའི་ཚེ། སྤྲུལ་སྐུ་ཐོབ་པར་ཐལ། དེའི་སྤྲུལ་སྐུ་ཐོབ་ཟིན་པའི་ཕྱིར། ཁྱབ་པ་
ཁས༑ འདོད་མི་ནུས་སོ། །ཞེས་དཔྱད་དོ།།
བདུད་བཞི་བཅོམ་ཚུལ།
༈ གསུམ་པ་ཐབས་མཁས་སྦྱོར་བ་ནི། ཡུལ་དང་སྦྱོར་བ་ཅན་འདི་ནི། །ཞེས་པ་

སྤྱི་མཐའ་ཟུང་འབྲེལ་སྐབས་བཞི་པ།
ནས༑ ཐབས་ལ་མཁས་པ་རྣམ་པ་བཅུ། །ཞེས་པའི་བར་གསུངས་ཏེ། དོན་ནི།
འགྲེལ་པར། བར་ཆད་ཀྱི་ཆོས་ལས་ཡང་དག་པར་བརྒལ་བས་ལྷ་ལ་སོགས་པའི་
བདུད་ལས་འདས་པ་དང༌། ཞེས་པ་ནས། དུས་དང་དུས་མ་ཡིན་པ་ཤེས་པའི་སྦྱོར་
བ་ནི་ཐབས་ལ་མཁས་པ་ཡིན་ནོ། །ཞེས་པའི་བར་གསུངས། འཕྲོས་ནི། གང་གི་
ཚེ་བྱང་ཆེན་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ལ་སོ་སོར་རྟོག་པ་ན་
མངོན་དུ་བྱའོ་སྙམ་དུ་རྟོག་པར་མི་བྱེད་ཅིང་། ཞེས་པ་ནས། འདི་ལྟར་བྱང་ཆུབ་
སེམས་དཔའ་སེམས་དཔའ་ཆེན་པོ་གང་ཕྱིར་མི་ལྡོག་པའི་ཡེ་ཤེས་ཀྱི་བར་ལུང་བསྟན་
པ་དེ་དག་ནི་རྣམ་པ་དེ་བཞིན་དུ་ལན་ལྡོན་ཏེ་གང་རྣམ་པ་དེ་ལྟར་ལན་ལྡོན་པ་དེ་དག་ནི་
དགེ་བའི་རྩ་བ་འབར་བ་བསྐྱེད་པར་རིགས་པར་བྱའོ། །ཞེས་པའི་བར་གྱི་མདོ་ལས་
འཕྲོས་སོ། །འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །
དང་པོ་ནི། རྣམ་ཐར་སྒོ་གསུམ་སོགས་ཤེར་ཕྱིན་གྱི་ཡུལ་དང་དེ་ལ་ཡུལ་ཅན་གྱི་དུས་
དང་དུས་མ་ཡིན་པར་མཁས་པའི་སྦྱོར་བ་ཅན་གྱི་དག་པ འི་སྦྱོར་བ་འདི་ནི་ཆོས་ཅན།
ཁྱོད་ལ་ཐབས་ལ་མཁས་པའི་སྦྱོར་བ་རྣམ་པ་བཅུ་ཡོད་དེ། ཕུང་པོའི་བདུད་མངོན་གྱུར་
པ་ལ་སོགས་བ་བདུད་བཞིའི་དགྲ་ཅི་རིགས་རྣམས་ལས་ནི་འདས་པའི་ཐབས་མཁས་
སྦྱོར་བ་དང༌། དེ་བཞིན་དུ་ཆོས་ཐམས་ཅད་ལ་དོན་དམ་པར་མི་གནས་པར་ཐ་སྙད་དུ་
སྤྱོད་པའི་སྦྱོར་བ་དང༌། གཞན་གྱི་དོན་སྔོན་སྨོན་ལམ་བཏབ་པ་ཇི་བཞིན་ཤུགས་ཀྱིས་
འཕངས་པའི་བྱེད་པ་དང་ལྡན་པ་དང་། ཉན་རང་དང་ཐུན་མོང་མ་ཡིན་པའི་མཚན་ཉིད་
ཅན་གྱི་དཀའ་སྤྱད་གོམས་པ་དང་། ཆོས་ཐམས་ཅད་ལ་བདེན་འཛིན་གྱིས་མ་ཆགས་
པ་དང༌། རྣམ་པར་ཐར་པའི་སྒོ་སྟོང་པ་ཉིད་ཀྱིས་འདུས་བྱས་ཀྱི་ཆོས་ཐམས་ཅད་ཀྱི་ངོ་
བོ་དོན་དམ་པར་མི་དམིགས་པར་རྟོགས་པ་དང༌། མཚན་མེད་ཀྱིས་རྒྱུའི་མཚན་མ་

༣ལརལ
བདུད་བཞི་བཅོམ་ཚུལ།
དོན་དམ་པར་མེད་པར་རྟོགས་པ་དང་། སྨོན་མེད་ཀྱིས་འབྲས་བུ་ལ་དོན་དམ་པར་སྨོན་
ལམ་ཟད་པ་སྟེ་མེད་པར་རྟོགས་པ་དང༌། རང་ཉིད་ཕྱིར་མི་ལྡོག་པ་ཡིན་པ་དེ་ཡི་
རྟགས་ཁྱད་པར་ཅན་དང་ལྡན་པ་དང་། རིག་པའི་གནས་ལྔ་ལ་མཁས་པའི་རྟོགས་
པ་ཚད་མེད་པ་ཞེས་བྱ་བའི་ཐབས་མཁས་སྦྱོར་བ་དང་རྣམ་པ་བཅུ་ཡོད་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ། ཁ་ཅིག་ན་རེ། བདུད་
བཞི་གང་རུང་ཡིན་ན། སྤང་བྱ་ཡིན་པས་ཁྱབ་ཟེར་ན། ས་བཅུ་པའི་མཚན་དཔེ་རྗེས་
མཐུན་པས་སྤྲས་པའི་ལུས་ཆོས་ཅན། དེར་ཐལ། དེའི་ཕྱིར། དེར་ཐལ། ཕུང་
པོའི་བདུད་ཡིན་པའི་ཕྱིར། དེར་ཐལ། ཕུང་པོའི་བདུད་ཕྲ་མོ་ཡིན་པའི་ཕྱིར།
འདོད་མི་ནུས་ཏེ། བླང་བྱ་ཡིན་པའི་ཕྱིར། དེར་ཐལ། ཚོགས་གཉིས་ཀྱིས་བསྒྲུབ་
བྱའི་ལུས་ཡིན་པའི་ཕྱིར། ཁ་ཅིག་ན་རེ། ཕུང་པོའི་བདུད་ཡིན་ན། བདུད་ཡིན་
པས་ཁྱབ་ཟེར་ན། སྔར་གྱི་དེ་ཆོས་ཅན། དེར་ཐལ། དེའི་ཕྱིར། རྟགས་གསལ་
སླ༑ གཞན་ཡང་། རྒྱུན་ཞུགས་སྲིད་པ་ལན་བདུན་པ་པའི་ཉེར་ལེན་གྱི་ཕུང་པོ་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཕུང་པོའི་བདུད་རགས་པ་ཡིན་པའི་ཕྱིར།
དེར་ཐལ། ཉེར་ལེན་གྱི་ཕུང་པོ་ཡིན་པའི་ཕྱིར། འདོད་མི་ནུས་སོ། ། ཁ་ཅིག ཉོན་
མོངས་པའི་བདུད་ཡིན་ན། ཉོན་མོངས་ཡིན་པས་ཁྱབ་ཟེར་ན། གང་ཟག་གི་བདག་
འཛིན་གྱི་ས་བོན་ཆོས་ཅན། དེར་ཐལ། དེའི་ཕྱིར། དེར་ཐལ། ཉོན་སྒྲིབ་ཡིན་
པའི་ཕྱིར། འདོད་ན། ཤེས་པ་ཡིན་པར་ཐལ། འདོད་པའི་ཕྱིར། འདོད་མི་ནུས་
སོ༑ ༑ཁ་ཅིག འཆི་བདག་གི་བདུད་ཡིན་ན། ལས་ཉོན་གྱི་འཆི་བས་བསྡུས་པས་
ཁྱབ་ཟེར་ན། ས་བཅུ་པ་བའི་རྒྱུད་ཀྱི་བསམ་གྱིས་མི་ཁྱབ་པའི་འཆི་འཕོ་བའི་ཆ་ཆོས་
ཅན༑ དེར་ཐལ། དེའི་ཕྱིར། དེར་ཐལ། འཆི་བདག་གི་བདུད་ཕྲ་མོ་ཡིན་པའི་

༣དཎs 
སྤྱི་མཐའ་ཟུང་འབྲེལ་སྐབས་བཞི་པ།
ཕྱིར༑ འདོད་ན། དེ་མི་འཐད་པར་ཐལ། བྱང་སེམས་འཕགས་པ་ལས་ཉོན་གྱི་
དབང་གིས་སྐྱེ་འཆི་བྱེད་པ་མེད་པའི་ཕྱིར། ཁ་ཅིག ལྷའི་བུའི་བདུད་ཡིན་ན། ལྷའི་
བུ་ཡིན་པས་ཁྱབ་ཟེར་ན། ལྷའི་བུ་དགའ་རབ་དབང་ཕྱག་གིས་དགེ་བའི་ལས་བྱེད་པ་
ལ་བར་ཆད་རྩོམ་པའི་ཆ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
གང་ཟག་མ་ཡིན་པའི་ཕྱིར།། ༈ གཉིས་པ་རང་ལུགས་ལ། བདུད་བཞིའི་ཁྱད་
པར་ཡོད་དེ། ཟག་བཅས་ཉེར་ལེན་གྱི་ཕུང་པོ་ལྔ་པོ་དེ་ཕུང་པོའི་བདུད་དང༌། ཉོན་
སྒྲིབ་ཐམས་ཅད་ཉོན་མོངས་པའི་བདུད་དང་། ལྷའི་བུ་དགའ་རབ་དབང་ཕྱུག་ལྷའི་བུའི་
བདུད་དང༌། ལས་ཉོན་གྱི་དབང་གིས་སྲོག་དབང་འགགས་པའི་ཆ་དེ་འཆི་བདག་གི་
བདུད་ཡིན་པའི་ཕྱིར། དེ་དག་ནི་བདུད་བཞི་རགས་པའི་དབང་དུ་བྱས་ལ། ཕྲ་མོའི་
དབང་དུ་བྱས་ན། མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ཀྱི་དབང་གིས་སྐྱེ་
པ་བླངས་པའི་ཕུང་པོ་དེ། ཕུང་པོའི་བདུད་ཕྲ་མོ་དང༌། མ་རིག་པའི་བག་ཆགས་ཕྲ་
མོ་དེ། ཉོན་མོངས་པའི་བདུད་ཕྲ་མོ་དང་། ལྷའི་བུའི་བདུད་ཕྲ་མོ་གཉིས་ཀ་ཡིན་པར་
བཤད༑ མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ཀྱི་དབང་གིས་སྐྱེ་བ་བླངས་
པའི་ཕུང་པོའི་རིགས་མཐུན་འདོར་བ་དེ་འཆི་བདག་གི་བདུད་ཕྲ་མོར་འཇོག་ལ།།
བདུད་བཞི་རགས་པ་བཅོམ་ཚུལ་གྱི་ཁྱད་པར་ཡོད་དེ། ཐེག་དམན་གྱི་དབང་དུ་བྱས་ན།
ཐེག་དམན་གྱི་མཐོང་ལམ་ནས་ལྷའི་བུའི་བདུད་རགས་པ་བཅོམ། ཐེག་དམན་དགྲ་
བཅོམ་པའི་གོ་འཕང་ཐོབ་པའི་ཚེ་ཉོན་མོངས་པའི་བདུད་རགས་པ་བཅོམ། ལྷག་མེད་
མྱང་འདས་ཐོབ་པའི་ཚེ་ཕུང་པོའི་བདུད་རགས་པ་དང་། འཆི་བདག་གི་བདུད་རགས་
པ་བཅོམ་ལ། ཐེག་ཆེན་གྱི་དབང་དུ་བྱས་ན། ཐེག་ཆེན་རིགས་ངེས་ཀྱིས་སྦྱོར་ལམ་
པ་ཕྱིར་མི་ལྡོག་པའི་རྟགས་ཐོབ་ནས་ལྷའི་བུའི་བདུད་རགས་པ་བཅོམ། མཐོང་ལམ་

༣༤༧
བདུད་བཞི་བཅོམ་ཚུལ། །
ཐོབ་ནས་ཕུང་པོའི་བདུད་རགས་པ་དང༌། འཆི་བདག་གི་བདུད་རགས་པ་བཅོམ།
ས་བརྒྱད་པ་ནས་ཉོན་མོངས་པའི་བདུད་རགས་པ་ཅི་རིགས་པ་དང་མངོན་གྱུར་པ་བཅོམ་
པ་དང་། བདུད་བཞི་ཕྲ་མོ་མ་ལུས་བར་བཅོམ་པ་དང་སངས་རྒྱས་པ་དུས་མཉམ་པའི་
ཕྱིར༑ ཕྱི་མ་དེར་ཐལ། ཚིག་གསལ་ལས། ཁྱོད་ཀྱིས་བྱང་ཆུབ་པ་དང་དུས་མཉམ་
པ་ཁོ་ནར་བདུད་བཞི་བཅོམ་པ་ལགས་སོ། །ཞེས་པ་དང༌། རྣམ་བཤད་ལས་ཀྱང་།
བདུད་བཞི་མ་ལུས་པར་བཅོམ་པ་ནི་སངས་རྒྱས་པ་ནའོ། །ཞེས་གསུངས་པའི་ཕྱིར།
འོན་ཀྱང་བདུད་བཞི་རགས་པ་ནི། གསེར་འཕྲེང་དང༌། རྣམ་བཤད་གཉིས་ཀར་
གསལ་ལ། ཕྲ་མོ་ནི་དེར་མི་གསལ་བས་འཇོག་མཚམས་ཀྱང་མི་འདྲ་བ་སྣང་ངོ།།
བདེན་འཛིན་ནི། བདུད་བཞི་གང་ཡིན་མི་གསལ་ཡང་ཐལ་འགྱུར་བ་ལྟར་ན་ཉོན ་
མོངས་པའི་བདུད་རགས་པ་ཡིན་ལ། ཉན་ཐོས་དགྲ་བཅོམ་པས་ཉོན་མོངས་པའི་
བདུད་རགས་པ་བཅོམ་པར་བཤད་པ་ལྟར་ན་དེ་མི་བདེ་བས་འདིར་ཉོན་མོངས་པའི་
བདུད་ཕྲ་མོར་བྱའོ། །ས་བརྒྱད་པའི་ཡེ་ཤེས་ཆོས་ཅན། ཁྱོད་ཐབས་མཁས་སྦྱོར་བ་
ཡིན་ཏེ། བདུད་བཞི་མངོན་གྱུར་དང་རགས་པ་ཅི་རིགས་སྤངས་པའི་དག་སའི་ཡེ་
ཤེས་ཡིན་པའི་ཕྱིར། ༈ གསུམ་པ་རྩོད་པ་སྤོང་བ་ལ། ཁ་ཅིག ས་བརྒྱད་པ་
ནས་ཉོན་མོངས་པའི་བདུད་རགས་པ་བཅོམ་པར་ཐལ། རྣམ་བཤད་ལས། ས་བརྒྱད་
པ་ཐོབ་ནས་བདུད་གཞན་གསུམ་རགས་པ་ལས་འདའ་ལ། ཞེས་གསུངས་པའི་ཕྱིར །
ཁྱབ་སྟེ། དེར་ལྷའི་བུའི་བདུད་རགས་པ་ནི་ཕྱིར་མི་ལྡོག་གི་རྟགས་ཐོབ་པའི་ཚེ་བཅོམ་
པར ་བཤད་པའི་ཕྱིར། འདོད་ན། དེ་མི་འཐད་པར་ཐལ། ས་བརྒྱད་པ་བའི་རྒྱུད་ལ་
ཉོན་སྒྲིབ་ཡོད་པའི་ཕྱིར་གསུངས། ཁ་ཅིག ཉོན་མོངས་པའི་བདུད་ཡིན་ན། ཉོན་
མོངས་ཡིན་དགོས་པར་ཐལ། ལྷའི་བུའི་བདུད་ཡིན་ན། ལྷའི་བུ་ཡིན་དགོས་པའི་

༣༤z
 སྤྱི་མཐའ་ཟུང་འབྲེལ་སྐབས་བཞི་པ།
ཕྱིར༑ དེར་ཐལ། ལྷའི་བུའི་བདུད་མངོན་གྱུར་པ་ཡིན་ན། ལྷའི་བུ་ཡིན་དགོས་པའི་
ལས་ཉོན་གྱིས་བླངས་བའི་སྲོག་དབང་འགག་པ་འཆི་
ཕྱིར་ན་མ་ཁྱབ། ཁ་ཅིག 
བདག་གི་བདུད་ཡིན་པར་ཐལ། དེའི་དབང་གིས་སྲོག་དབང་འགག་པའི་ཆ་འཆི་
བདག་གི་བདུད་ཡིན་པའི་ཕྱིར་ཟེར་ན། མ་ཁྱབ། འདོད་མི་ནུས་ཏེ། འདུས་མ་བྱས་
ཡིན་པའི་ཕྱིར། དེར་ཐལ། སྲོག་དབང་འགག་པ་འདུས་མ་བྱས་ཡིན་པའི་ཕྱིར་ཏེ།
མྱུ་གུ་འགགས་པ་འདུས་མ་བྱས་ཡིན་པའི་ཕྱིར་ཏེ། དེ་ཞིག་པ་འདུས་མ་བྱས་ཡིན་
པའི་ཕྱིར། ཁ་ཅིག་ན་རེ། ལྷའི་བུ་དགའ་རབ་དབང་ཕྱུག་ཆོས་ཅན། སྤང་བྱ་ཡིན་
པར་ཐལ། ལྷའི་བུའི་བདུད་ཡིན་པའི་ཕྱིར། འདོད་ན། དེ་ཆོས་ཅན། སྤང་བྱ་མ་
ཡིན་པར་ཐལ། བླང་བྱ་ཡིན་པའི་ཕྱིར། དེར་ཐལ། ལྷ་ཡིན་པའི་ཕྱིར་ཟེར་ན།
མ་ཁྱབ། ཡང༌། ཁོ་ན་རེ། དེ་ཆོས་ཅན། སྤང་བྱ་མ་ཡིན་པར་ཐལ། འཚང་རྒྱ་
བའི་ཕྱིར། ཟེར་ན། མ་ཁྱབ། མ་གྲུབ་ན། དེར་ཐལ། སེམས་ཅན་ཡིན་པའི་
ཕྱིར ༑ ཟེར་ན། སྡིག་པའི་གྲོགས་པོ་ཆོས་ཅན། སྤང་བྱ་མ་ཡིན་པར་ཐལ།
འཚང་རྒྱ་བའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། སྤང་བྱ་ཡིན་པར་
ཐལ༑ སྡིག་པའི་གྲོགས་པོ་ཡིན་པའི་ཕྱིར། ཁྱབ་སྟེ། ། མདོ་ལས། སྡིག་པའི་
གྲོགས་པོ་རྟག་ཏུ་སྤང་བྱ་ཞིང་། །དགེ་བའི་གྲོགས་པོ་དག་ལ་བརྟེན་པར་བྱ། །ཞེས་
པ་དང་། རྗེ་བླ་མས། བདུད་ཀྱི་གཉེན་དུ་གྱུར་པའི་སྡིག་གྲོགས་དང༌། །སྐད་ཅིག་
ཙམ་ཡང་ཕྲད་པར་མ་གྱུར་གྱུར་ཅིག ཅེས་གསུངས་པའི་ཕྱིར། ཞེས་མངོན་རྟོགས་
རྒྱན་གྱི་དགོངས་པ་གསལ་བར་བྱེད་པ་མཁས་པ་དགྱེས་པའི་མཆོད་སྤྲིན་ལས་སྐབས་
བཞི་པའི་ཚིག་དོན་མཐའ་དཔྱོད་ཟུང་འབྲེལ་དུ་བཤད་པ་རྫོགས་སོ།། ། །

༄༅། །མངོན་པར་རྟོགས་པའི་རྒྱན་གྱི་དགོངས་པ་གསལ་བར་
བྱེད་པ་མཁས་པ་དགྱེས་པའི་མཆོད་སྤྲིན་ལས་སྐབས་
ལྔ་པ་དྲུག་པ་བདུན་པ་གསུམ་གྱི་ཚིག་དོན་
མཐའ་དཔྱོད་ཟུང་འབྲེལ་དུ་བཤད་པ་
བཞུགས་སོ། །
༄༅། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།
གཉིས་པ་རྩེ་སྦྱོར་བཤད་པ་ལ་གཉིས། སྔོན་འགྲོ་སྤྱིའི་རྣམ་གཞག་དང༌། གཞུང་དོན་
དངོས་བཤད་པའོ། དང་པོ་ལ་གཉིས། སྦྱོར་བ་དང་། མཐའ་དཔྱད་པའོ།།
དང་པོ་ནི། ཤེས་བྱ་ཆོས་ཅན། རྣམ་རྫོགས་སྦྱོར་བ་བཤད་ཟིན་པའི་འོག་ཏུ་རྩེ་སྦྱོར་
འཆད་པའི་རྒྱུ་མཚན་ཡོད་དེ། མཁྱེན་གསུམ་གྱི་རྣམ་པ་ལ་གོམས་པ་དབང་བསྒྱུར་མ་
ཐོབ་པ་ཐོབ་ཕྱིར་དུ་སྒོམ་པའི་རྣམ་རྫོགས་སྦྱོར་བ་ལ་བརྟེན་ནས། མཁྱེན་གསུམ་གྱི་
རྣམ་པ་ལ་གོམས་པ་དབང་བསྒྱུར་ཐོབ་ཟིན་པའི་རྩེ་སྦྱོར་འབྱུང་བའི་རྒྱུ་མཚན་གྱིས་དེ་
ལྟར་བཤད་པའི་ཕྱིར། དེ་སྐད་དུ་ཡང་། འགྲེལ་པ་ལས། རྣམ་པ་ཐམས་ཅད་
མངོན་པར་རྫོགས་པར་རྟོགས་པ་ཐོབ་པ་ལ། རབ་ཀྱི་མཐར་ཕྱིན་པའི་རྟོགས་པ་འབྱུང་
བས༑ ཞེས་པ་ནས། རྩེ་མོའི་མངོན་པར་རྟོགས་པ་ཞེས་པའི་བར་གསུངས་པའི་ཕྱིར།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག མཁྱེན་
གསུམ་གྱི་རྣམ་པ་ལ་གོམས་པ་དབང་བསྒྱུར་ཐོབ་པའི་ཡེ་ཤེས། རྩེ་སྦྱོར་གྱི་མཚན་ཉིད་
ཟེར་ན། མཁྱེན་གསུམ་གྱི་རྣམ་པ་ལ་གོམས་པ་དབང་བསྒྱུར་ཐོབ་པའི་ཐེག་ཆེན་གྱི་
ཚོགས་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ།

༣s༠
 སྤྱི་མཐའ་ཟུང་འབྲེལ་སྐབས་ལྔ་པ།
ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེ་ལྟར་
ཐོབ་པའི་དམན་ལམ་སྔོན་སོང་གི་ཐེག་ཆེན་གྱི་ཚོགས་ལམ་ཞིག་ཡོད་པའི་ཕྱིར།
འདོད་མི་ནུས་ཏེ། ཐེག་ཆེན་གྱི་སྦྱོར་ལམ་མ་ཐོབ་པའི་ཕྱིར། ཁ་ཅིག ཚེ་སྦྱོར་ཡིན་
ན༑ མཁྱེན་གསུམ་གྱི་རྣམ་པ་སྒོམ་པའི་ཡེ་ཤེས་ཡིན་པས་ཁྱབ་ཟེར་ན། ཐེག་ཆེན་
མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེར་ཐལ།
བྱང་སེམས་འཕགས་པའི་མཁྱེན་པ་ཡིན་པའི་ཕྱིར། འདོད་ན། གཞི་ཤེས་ཀྱི་རྣམ་པ་
སྒོམ་པའི་ཡེ་ཤེས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཐེག་ཆེན་
གྱི་བར་ཆད་མེད་ལམ་ཡིན་པའི་ཕྱིར། ཁ་ཅིག སྦྱོར་ལམ་ཡིན་ན། སྦྱོར་ལམ་རྩེ་
སྦྱོར་ཡིན་པས་ཁྱབ་ཟེར་ན། ཐེག་དམན་གྱི་སྦྱོར་ལམ་ཆོས་ཅན། དེར་ཐལ། དེའི་
ཕྱིར ༑ འདོད་ན། ཐེག་ཆེན་གྱི་སྦྱོར་ལམ་ཡིན་པར་ཐལ་ལོ། །དེ་བཞིན་དུ།
མཐོང་ལམ་ཡིན་ན། མཐོང་ལམ་རྩེ་སྦྱོར་ཡིན་པས་ཁྱབ་ཟེར་བ་སོགས་ལ་རིགས་
འགྲེའོ༑༑ ༈ གཉིས་པ་རང་གི་ལུགས་ལ། ཐེག་ཆེན་སྦྱོར་ལམ་ཐོབ་པའི་གང་ཟག་
གི་རྒྱུད་ཀྱི་མཁྱེན་གསུམ་གང་རུང་གི་རྣམ་པ་སྒོམ་པ་ལ་གོམས་པ་རབ་ཏུ་གྱུར་པའི་
ཤེས་རབ་ཀྱིས་ཟིན་པའི་སེམས་དཔའི་ཡེ་ཤེས། རྩེ་སྦྱོར་གྱི་མཚན་ཉིད། དེ་ལ་དབྱེ་
ན༑ སྦྱོར་ལམ་རྩེ་སྦྱོར། མཐོང་ལམ་རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་
པའི་རྩེ་སྦྱོར་དང་བཞི་ཡོད། ས་མཚམས་ནི། ཐེག་ཆེན་གྱི་སྦྱོར་ལམ་ནས་རྒྱུན་
མཐའི་བར་དུ་ཡོད། ༈ གསུམ་པ་རྩོད་པ་སྤོང་བ་ལ། ཁ་ཅིག མཁྱེན་གསུམ་གྱི་
རྣམ་པ་སྒོམ་པ་ལ་གོམས་པ་དབང་བསྒྱུར་ཐོབ་པའི་ཐེག་ཆེན་གྱི་ཚོགས་ལམ་མེད་པར་
ཐལ༑ དེ་ལྟ་བུའི་དམན་ལམ་སྔོན་མ་སོང་གི་ཐེག་ཆེན་གྱི་ཚོགས་ལམ་མེད་པའི་ཕྱིར།
ཟེར་ན། མ་ཁྱབ། ཁ་ཅིག སྦྱོར་ལམ་ཡིན་ན། སྦྱོར་ལམ་རྩེ་སྦྱོར་ཡིན་དགོས་

༣s༡
གཞུང་སྤྱིའི་རྣམ་གཞག
པར་ཐལ། ཐེག་ཆེན་གྱི་སྦྱོར་ལམ་ཡིན་ན། སྦྱོར་ལམ་རྩེ་སྦྱོར་ཡིན་དགོས། དེའི་
མཐོང་ལམ་ཡིན་ན། མཐོང་ལམ་རྩེ་སྦྱོར་ཡིན་དགོས་པའི་ཕྱིར། ཟེར་ན། མ་ཁྱབ་
བོ༑ ༑ གཉིས་པ་ལ་བཞི། སྦྱོར་ལམ་རྩེ་སྦྱོར། མཐོང་ལམ་རྩེ་སྦྱོར། སྒོམ་ལམ་རྩེ་
སྦྱོར༑ བར་ཆད་མེད་པའི་རྩེ་སྦྱོར་རོ། །དང་པོ་ནི། དྲོད་སོགས་བཞི་ནི་རིམ་པ་
བཞིན་དུ་འཆད་པ་ལ། རྨི་ལམ་ན་ཡང་ཆོས་རྣམས་ཀུན། །ཞེས་སོགས་རྐང་པ་
བཞིས་དྲོད་རྩེ་སྦྱོར་དང་། འཛམ་བུའི་གླིང་གི་སྐྱེ་བོ་སྙེད། ། ཅེས་སོགས་རྐང་པ་
བཞིས་རྩེ་མོ་དང༌། ཀུན་མཁྱེན་ཉིད་གསུམ་ཆོས་རྣམས་ཀྱི། །ཞེས་སོགས་རྐང་པ་
བཞིས་བཟོད་པ་དང༌། གླིང་བཞི་པ་དང་སྟོང་དག་དང་། །ཞེས་སོགས་རྐང་པ་བཞིས་
ཆོས་མཆོག་རྩེ་སྦྱོར་འཆད་ལ། དང་པོའི་དོན་ནི། འགྲེལ་པ་ལས། ཤིན་ཏུ་གོམས་
པའི་རྨི་ལམ་གྱི་གནས་སྐབས་ན་ཡང་ཆོས་ཐམས་ཅད་རྨི་ལམ་དང་འདྲ་བ་ལ་སོགས་
པར་ལྟ་བ་དང་། ཞེས་པ་ནས། སངས་རྒྱས་ཀྱི་བྱང་ཆུབ་ལ་ཉེ་བར་གྱུར་པ་ཞེས་པའི་
བར་གསུང༌། གཉིས་པ་ནི། འཛམ་བུའི་གླིང་ལ་སོགས་པ། ཞེས་པ་ནས། མེ་
ཏོག་ལ་སོགས་པས་སངས་རྒྱས་མཆོད་པའི་དགེ་བ་ལ་སོགས་ཞེས་པའི་བར་གསུང་།
གསུམ་པ་ནི། དེ་ལྟར་ཡང་དག་པའི་ཐབས་ལ་མཁས་པའི་སྟོབས་ཀྱིས། ཞེས་པ་
ནས༔ ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་ལ་སོགས་པ་ཞེས་པའི་
བར་གསུང༌། བཞི་པ་ནི། ཚད་སྲིད་པ་ནི་སྲང་ཚད་ཀྱིས་གཞལ་བར་ནུས་སོ།།
ཞེས་པ་ནས། བསོད་ནམས་མང་པོ་ཉིད་ཀྱིས་ཏིང་ངེ་འཛིན་གྱི་མཚན་ཉིད་བརྗོད་པ་ནི་
སེམས་ཀུན་ཏུ་གནས་པ་ཡིན་ནོ། །ཞེས་པའི་བར་གསུང༌། དེ་དག་གང་ལས་འཕྲོས་
པ་ཡང༌། དང་པོ་ནི། རབ་འབྱོར་བྱང་ཆེན་རྨི་ལམ་ན་ཡང་ཆོས་ཐམས་ཅད་རྨི་ལམ་
དང་འདྲ་བ་ཉིད་དུ་ལྟ། ཞེས་སོགས་དང༌། གཉིས་པ་ནི། གལ་ཏེ་འཛམ་བུའི་གླིང་

༣s༢
 སྤྱི་མཐའ་ཟུང་འབྲེལ་སྐབས་ལྔ་པ།
གི་སེམས་ཅན་ཇི་སྙེད་པ་དེ་དག་ཐམས་ཅད་སྔ་ཕྱི་མེད་པར་མི་ལུས་ཐོབ་པར་གྱུར་ཏེ།
སངས་རྒྱས་སུ་གྱུར། ཅེས་སོགས་དང༌། གསུམ་པ་ནི། དགེ་བའི་རྩ་བ་འདིས་
གང་ཟག་བྱང་ཆུབ་སེམས་དཔའི་ཐེག་པ་བ་གང་གིས། བླ་མེད་རྫོགས་བྱང་དུ་
དམིགས་པ་དེ་དག་གིས་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་གྱུར་ཅིག
ཅེས་སོགས་དང་། བཞི་པ་ནི། སྡུད་པ་ལས། མི་ལྡོག་བྱང་ཆུབ་མཆོག་ལ་རབ་ཏུ་
བཞུགས་པ་ཡི། །ཞེས་སོགས་ཀྱི་མདོ་རྣམས་ལས་འཕྲོས་སོ། །འདིའི་སྐབས་སུ་
གཉིས༑ ཚིག་དོན་དང༌། མཐའ་དཔྱད་པའོ། །དང་པོ་ནི། རིམ་པ་བཞིན་དུ་བཞི་
ལས༑ དྲོད་རྗེས་ཐོབ་ལ་གནས་པའི་སེམས་དཔའ་དབང་རྣོན་ཆོས་ཅན། དྲོད་རྩེ་
སྦྱོར་ཐོབ་པ་ཡིན་ཏེ། སྒོམ་བྱུང་གི་སྟོབས་ཀྱིས་རྨི་ལམ་ན་ཡང་ཆོས་རྣམས་ཀུན་རྨི་
ལམ་ལྟ་བུར་ལྟ་བ་ལ་སོགས་པའི་རྩེ་མོར་ཕྱིན་པའི་སྦྱོར་བ་ཐོབ་པའི་རྟགས་རྣམ་པ་བཅུ་
གཉིས་དག་ཏུ་མདོ་ལས་བཞེད་པ་དང་ལྡན་པའི་སེམས་དཔའ་ཡིན་པའི་ཕྱིར། ཞེས་པ་
ནི༑ ཚིགས་བཅད་དང་པོའི་དོན་དང་། རྩེ་མོ་ལ་གནས་པའི་སེམས་དཔའ་དབང་རྣོན་
ཆོས་ཅན། རྩེ་མོའི་རྩེ་སྦྱོར་ཐོབ་པ་ཡིན་ཏེ། འཛམ་བུའི་གླིང་གི་སྐྱེ་བོ་ལ་སོགས་པ་
སྟོང་གསུམ་གྱི་སེམས་ཅན་ཇི་སྙེད་ཀྱིས་སངས་རྒྱས་མཆོད་པའི་དགེ་བ་ལ་སོགས་པ་
རྣམ་མང་དུ་ནི་དཔེར་མཛད་ནས་བསོད་ནམས་རྣམ་པར་འཕེལ་བ་བཅུ་དྲུག་གི་བདག་
ཉིད་ཐོབ་པའི་སེམས་དཔའ་ཡིན་པའི་ཕྱིར་ཞེས་པ་ནི། ཚིགས་བཅད་གཉིས་པའི་དོན་
དང་༑ ཐེག་ཆེན་གྱི་སྦྱོར་ལམ་བཟོད་པ་ཆོས་ཅན། ཁྱོད་ལ་བརྟན་པའི་རྩེ་སྦྱོར་ཞེས་
ནི་མདོ་ལས་མངོན་པར་བརྗོད་པའི་རྒྱུ་མཚན་ཡོད་དེ། གཞི་ཤེས་སོགས་ཀུན་མཁྱེན་
ཉིད་གསུམ་གྱི་ཆོས་རྣམས་ཀྱི་རྟོགས་རིགས་ཡོངས་སུ་རྟོགས་པ་བླ་ན་མེད་པ་ཐོབ་ཅིང་
སེམས་ཅན་གྱི་དོན་བྱེད་པ་ཡོངས་སུ་མི་གཏོང་བ་ཐོབ་པའི་ཐེག་ཆེན་གྱི་ངེས་འབྱེད་ཆ་

གཞུང་སྤྱིའི་རྣམ་གཞག ༣༠༣
མཐུན་གསུམ་པ་ཡིན་པའི་ཕྱིར་ཞེས་པ་ནི་གསུམ་པའི་དོན་དང་། ཐེག་ཆེན་སྦྱོར་ལམ་
ཆོས་མཆོག་པའི་རྒྱུད་ཀྱི་ཏིང་ངེ་འཛིན་ཁྱད་པར་ཅན་ཆོས་ཅན། ཁྱོད་ལ་མདོ་ལས་ཏིང་
ངེ་འཛིན་ཞེས་ཡོངས་སུ་བསྒྲགས་པ་ཡིན་ཏེ། གླིང་བཞི་པ་དང་སྟོང་དང་པོ་དག་དང༌།
སྟོང་གཉིས་པ་དང་སྟོང་གསུམ་གྱི་ས་དག་སྲང་གྲངས་ཀྱིས་གཞལ་བ་དང་ཆུ་སྐྲ་རྩེས་
གཞལ་ནུས་པ་དཔེར་མཛད་ནས། དེ་བས་ཀྱང་བྱང་སེམས་བཞིའི་དགེ་བ་ལ་རྗེས་སུ་
ཡི་རང་བའི་བསོད་ནམས་མང་པོ་ཉིད་ཀྱིས་ནི་མཚོན་ནས་བསྟན་པའི་ཐེག་ཆེན་གྱི་ངེས་
ཆ་བཞི་པ་ཡིན་པའི་ཕྱིར་ཞེས་པ་ནི་བཞི་པའི་དོན་ནོ། །རྟགས་ཀྱི་གྲངས་འོག་ཏུ་འཆད་
པར་འགྱུར་རོ། །གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག་
རྨི་ལམ་གྱི་གནས་སྐབས་སུ་ཆོས་ཐམས་ཅད་བདེན་མེད་རྨི་ལམ་ལྟ་བུར་ལྟ་བ་སོགས་
རྟགས་བཅུ་གཉིས་དང་ལྡན་པའི་ཐེག་ཆེན་གྱི་ངེས་ཆ་དང་པོ། དྲོད་རྩེ་སྦྱོར་གྱི་མཚན་
ཉིད་ཟེར་ན། ཐེག་ཆེན་གྱི་སྦྱོར་ལམ་དྲོད་ཐོབ་མ་ཐག་པའི་ཡེ་ཤེས་ཆོས་ཅན
། མཚན་
ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཐེག་ཆེན་གྱི་སྦྱོར་ལམ་དྲོད་ཡིན་
པའི་ཕྱིར། འདོད་ན།. དེས་དེ་འདྲ་བའི་རྟགས་བཅུ་གཉིས་པོ་ཐོབ་པར་ཐལ། འདོད་
པའི་ཕྱིར། འདོད་ན། དེས་རྨི་ལམ་གྱི་རྟགས་དེ་ཐོབ་པར་ཐལ། འདོད་པའི་ཕྱིར།
འདོད་མི་ནུས་ཏེ། དེས་ཐེག་ཆེན་གྱི་སྦྱོར་ལམ་རྗེས་ཐོབ་ཡེ་ཤེས་མ་ཐོབ་པའི་ཕྱིར།
ཁ་ཅིག རྨི་ལམ་དུ་ཆོས་ཐམས་ཅད་བདེན་མེད་དུ་ལྟ་བའི་གང་ཟག་ཡིན་ན། ཐེག་
ཆེན་གྱི་སྦྱོར་ལམ་དྲོད་ཐོབ་ཟིན་པས་ཁྱབ་ཟེར་ན། དེ་མི་འཐད་པར་ཐལ། བྱང་
སེམས་ཚོགས་ལམ་བས་རྨི་ལམ་དུ་ཆོས་ཐམས་ཅད་བདེན་མེད་དུ་ལྟ་བ་ཡོད་པའི་ཕྱིར།
དེར་ཐལ། དེས་རྨི་ལམ་དུ་སྟོང་ཉིད་སྒོམ་པ་ཡོད་པའི་ཕྱིར། ཁ་ཅིག དྲོད་རྩེ་སྦྱོར་
གྱི་རྟགས་བཅུ་གཉིས་པོ་དེ། དྲོད་རྩེ་སྦྱོར་མ་ཡིན་ཟེར་ན། དེ་ཡིན་པར་ཐལ།

༣༦༤
 སྤྱི་མཐའ་ཟུང་འབྲེལ་སྐབས་ལྔ་པ།
འགྲེལ་ཆེན་ལས། རྟགས་ལ་སོགས་པ་དེ་དག་ཀྱང་དྲོ་བ་ལ་སོགས་པའི་རང་བཞིན་
ཡིན་པར་ཤེས་པར་བྱའོ། །ཞེས་གསུངས་པའི་ཕྱིར། ཁ་ཅིག བསོད་ནམས་རྣམ་
པར་འཕེལ་བ་སོགས་རྟགས་བཅུ་དྲུག་གིས་མཚོན་ཏེ་བསྟན་པའི་ཐེག་ཆེན་གྱི་ངེས་ཆ་
གཉིས་པ། རྩེ་མོའི་རྩེ་སྦྱོར་གྱི་མཚན་ཉིད་ཟེར་ན། དེ་མི་འཐད་པར་ཐལ། ཕྱིའི་
། ཁ་
རྣམ་འཕེལ་བརྒྱད་ཙམ་གྱིས་མཚོན་ཏེ་བསྟན་པའི་རྩེ་མོའི་རྩེ་སྦྱོར་ཡོད་པའི་ཕྱིར
ཐབས་ཤེས་ཀྱི་རྟོགས་པ་བརྟན་པོ་གཉིས་དང་ལྡན་པའི་ཐེག་ཆེན་གྱི་ངེས་ཆ་
ཅིག 
གསུམ་པ། བཟོད་པའི་རྩེ་སྦྱོར་གྱི་མཚན་ཉིད་ཟེར་ན། འོ་ན། ཐེག་ཆེན་གྱི་སྦྱོར་
ལམ་བཟོད་པ་ལ་གནས་པའི་ས མས་དཔའ་ཡིན་ན། རང་རྒྱུད་ལ་ཐབས་ཤེས་ཀྱི་
རྟོགས་པ་བརྟན་པོ་གཉིས་ཡོད་པས་ཁྱབ་པར་ཐལ། དམ་བཅའ་འཐད་པའི་ཕྱིར །
འདོད་ན། དེ་ཡིན་ན། སྟོང་ཉིད་རྟོགས་པའི་ཤེས་རབ་དང་སྙིང་རྗེ་ཆེན་པོ་རྒྱུད་ལྡན་
ཡིན་དགོས་པར་ཐལ། འདོད་པའི་ཕྱིར། འདོད་ན་སླའོ། ཁ་ཅིག ཏིང་ངེ་འཛིན་
ལ་སེམས་ཀུན་ཏུ་གནས་པའི་ཐེག་ཆེན་གྱི་ངེས་ཆ་བཞི་པ། ཆོས་མཆོག་རྩེ་སྦྱོར་གྱི་
མཚན་ཉིད་ཟེར་ན། ཏིང་ངེ་འཛིན་ལ་མཉམ་པར་མ་བཞག་པའི་ཐེག་ཆེན་གྱི་སྦྱོར་ལམ་
ཆོས་མཆོག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
ཐེག་ཆེན་གྱི་སྦྱོར་ལམ་ཆོས་མཆོག་ཡིན་པའི་ཕྱིར། འདོད་མི་ནུས་སོ།། ༈ གཉིས་
རྨི་ལམ་གྱི་གནས་སྐབས་སུ་ཆོས་ཐམས་ཅད་བདེན་མེད་རྨི་
པ་རང་གི་ལུགས་ལ། 
ལམ་ལྟ་བུར་ལྟ་བ་ལ་སོགས་པའི་རྟགས་བཅུ་གཉིས་པོ་གང་རུང་ཐོབ་པའི་ཐེག་ཆེན་གྱི་
ངེས་ཆ་དང་པོ་དྲོད་རྩེ་སྦྱོར་གྱི་མཚན་ཉིད། དེ་ལ་རྟགས་བཅུ་གཉིས་ཡོད་དེ། རྨི་
། རྨི་ལམ་ན་དམན་པའི་
ལམ་ན་ཆོས་ཐམས་ཅད་བདེན་མེད་རྨི་ལམ་ལྟ་བུར་ལྟ་བ་དང༌
ལམ་དོན་གཉེར་ལ་དགའ་བ་མི་བསྐྱེད་པ་དང༌། དེར་དེ་བཞིན་གཤེགས་པ་འཁོར་

༣se
གཞུང་སྤྱིའི་རྣམ་གཞག །
བཅས་མཐོང་བ་དང༌། དེར་སངས་རྒྱས་ཀྱིས་རྫུ་འཕྲུལ་སྟོན་པ་མཐོང་བ་དང་། དེར་
སངས་རྒྱས་ཀྱིས་ཆོས་སྟོན་པ་མཐོང་བ་དང་། དེར་ངན་སོང་མཐོང་ནས་དེ་སྤོང་བའི་
སྨོན་ལམ་བྱེད་པ་དང་། རྨི་ལམ་དང་སད་པ་གང་རུང་ལ་གྲོང་ཁྱེར་སོགས་མེས་ཚིག་
པ་མཐོང་ནས་བདེན་པའི་བྱིན་རླབས་ཀྱིས་དེ་དག་ཞི་ནུས་པ་དང༌། རྨི་ལམ་སད་པའི་
ཚེ་སེམས་ཅན་གཞན་མི་མ་ཡིན་གྱིས་ཟིན་པ་རང་གིས་བདེན་སྟོབས་ཀྱིས་ཞི་ནུས་པ་
དང་༑ བདུད་ཀྱི་ལས་ཤེས་ཏེ་བདུད་ཟིལ་གྱིས་གནོན་པའི་དགེ་བའི་བཤེས་གཉེན་
བསྟེན་པ་དང་། ཤེར་ཕྱིན་ལ་སློབ་པ་དང༌། ཆོས་ཐམས་ཅད་ལ་བདེན་པར་མི་ཞེན་པ་
དང་༑ སངས་རྒྱས་ཀྱི་བྱང་ཆུབ་ལ་ཉེ་བར་གྱུར་བའི་ཡེ་ཤེས་ཐོབ་པ་སྟེ་བཅུ་གཉིས་
ཡོད་པའི་ཕྱིར། བསོད་ནམས་རྣམ་པར་འཕེལ་བ་སོགས་རྟགས་བཅུ་དྲུག་པོ་གང་རུང་
ཐོབ་པའི་ཐེག་ཆེན་གྱི་ངེས་ཆ་གཉིས་པ། རྩེ་མོའི་རྩ་སྦྱོར་གྱི་མཚན་ཉིད། དེའི་
རྟགས་བཅུ་དྲུག་ཡོད་དེ། སྟོང་གསུམ་གྱི་སེམས་ཅན་གྱི་གྲངས་དང་མཉམ་པའི་
སངས་རྒྱས་མཆོད་པའི་བསོད་ནམས་ལས་ལྷག་པ་ཐོབ་པ་དང༌། དེ་གོང་དུ་འཕེལ་
བས་ཤེར་ཕྱིན་ཡིད་ལ་བྱེད་པ་དང་མི་འབྲལ་བ་དང་། སྟོང་ཉིད་ལ་མི་སྐྲག་པའི་བཟོད་
པ་ཐོབ་པ་དང་། བྱང་ཆུབ་དང་དེ་ཐོབ་བྱེད་ཀྱི་ཆོས་དོན་དམ་པར་མི་དམིགས་པ་དང་།
དགེ་བ་བཅུ་དང་བསམ་གཏན་གཟུགས་མེད་ལ་སྙོམས་པར་འཇུག་པ་དང༌། འདོད་
གཟུགས་ཀྱི་ལྷ་འོངས་ནས་སྲུང་བ་དང་། བདུད་ཟིལ་གྱིས་གནོན་ནུས་པ་དང༌། བྱང་
སེམས་དང་གྲོགས་གཅིག་པར་བསླབ་པ་སྟེ་ཕྱིའི་རྟགས་གཙོ་བོར་གྱུར་པ་བརྒྱད་དང༌།
ཉན་རང་ཡིད་བྱེད་དང་བྲལ་བའི་ཐབས་ལ་མཁས་པ་དང་། སངས་རྒྱས་ཀྱི་རིགས་
ཁྱད་པར་ཅན་དུ་གྱུར་པ་དང་། འབྲས་བུ་སངས་རྒྱས་ཐོབ་པར་འགྱུར་བའི་རྒྱུ་ནུས་
ལྡན་འགྲུབ་པ་དང་། ཕྱིན་དྲུག་གི་མི་མཐུན་ཕྱོགས་སེར་སྣ་སོགས་ཆེར་མི་སྐྱེ་བ་དང་།

སྤྱི་མཐའ་ཟུང་འབྲེལ་སྐབས་ལྔ་པ།
གཟུགས་སོགས་ཀྱི་ཆོས་ལ་བདེན་ཞེན་ཅི་རིགས་མི་སྐྱེ་བ་དང༌། ཤེར་ཕྱིན་གྱིས་ཕྱིན་
དྲུག་ལ་སློབ་ཚུལ་ཤེས་པ་དང༌། ཐེག་པ་གསུམ་གྱི་རྟོགས་རིགས་ཕུན་སུམ་ཚོགས་པ་
ཐམས་ཅད་ཐོབ་པ་དང༌། ཤེར་ཕྱིན་གྱི་མཐུས་རྫོགས་པའི་བྱང་ཆུབ་ལ་ཉེ་བ་ཐོབ་པ་སྟེ་
ནང་གི་རྟགས་བརྒྱད་དང་བཅུ་དྲུག་ཡོད་པའི་ཕྱིར། ཐབས་ཤེས་ཀྱི་རྟོགས་པ་བརྟན་པོ་
ཐོབ་པའི་ཐེག་ཆེན་གྱི་ངེས་ཆ་གསུམ་པ། བཟོད་པའི་རྩེ་སྦྱོར་གྱི་མཚན་ཉིད། ཐབས་
ཁྱད་པར་ཅན་ནི་གཞན་དོན་སྒྲུབ་ནུས་པའི་སྙིང་རྗེ་ཆེན་པོ་དང༌། ཤེས་རབ་ནི་གཙོ་བོའི་
དབང་དུ་བྱས་ན་སྟོང་ཉིད་རྟོགས་པའི་ཤེས་རབ་བོ། །བསོད་ནམས་མང་པོས་མཚོན་
ནས་བསྟན་པའི་ཐེག་ཆེན་གྱི་ངེས་ཆ་བཞི་པ། ཆོས་མཆོག་རྩེ་སྦྱོར་གྱི་མཚན་ཉིད།
༈ གསུམ་པ་རྩོད་པ་སྤོང་བ་ལ། ཁ་ཅིག ཐེག་ཆེན་གྱི་སྦྱོར་ལམ་དྲོད་ཐོབ་མ་ཐག་
པའི་གང་ཟག་གི་རྒྱུད་ལ་རྨི་ལམ་གྱི་གནས་སྐབས་སུ་ཆོས་ཐམས་ཅད་བདེན་མེད་རྨི་
ལམ་ལྟ་བུར་ལྟ་བའི་ལྟ་བ་ཡོད་པར་ཐལ། དེའི་རྒྱུད་ལ་ཆོས་ཐམས་ཅད་བདེན་མེད་རྨི་
ལམ་ལྟ་བུར་ལྟ་བའི་ལྟ་བ་ཡོད་པའི་ཕྱིར། དེར་ཐལ། དེའི་རྒྱད་ལ་ཆོས་ཐམས་ཅད་
བདེན་མེད་དུ་ལྟ་བའི་ལྟ་བ་ཡོད་པའི་ཕྱིར། ཟེར་ན། མ་ཁྱབ་སྟེ། དེའི་རྒྱུད་ལ་ཀུན་
རྫོབ་དངོས་ཡུལ་དུ་བྱེད་པའི་ཡེ་ཤེས་མེད་པའི་ཕྱིར། འདོད་མི་ནུས་ཏེ། ཐེག་ཆེན་གྱི་
སྦྱོར་ལམ་དྲོད་ཐོབ་མ་ཐག་པ་དེའི་ཚེ་སྟོང་ཉིད་རྟོགས་བཞིན་པ་གང་ཞིག གཉིད་ལ་
གནས་བཞིན་པར་ཐེག་ཆེན་གྱི་སྦྱོར་ལམ་ཐོབ་པ་དང་སྟོང་ཉིད་རྟོགས་པ་མི་འཐད་པའི་
ཕྱིར ༑ ཁ་ཅིག ཐེག་ཆེན་གྱི་སྦྱོར་ལམ་པའི་རྒྱུད་ལ་རྨི་ལམ་གྱི་ཚེ་ཆོས་ཐམས་ཅད་
བདེན་མེད་དུ་ལྟ་བ་མེད་པར་ཐལ། དེའི་རྒྱུད་ལ་གཉིད་མེད་པའི་ཕྱིར། དེར་ཐལ།
དེ་བསམ་གཏན་གྱི་དངོས་གཞི་ཐོབ་ལ་མ་ཉམས་པའི་གང་ཟག་ཡིན་པའི་ཕྱིར། ཁྱབ་
སྟེ༑ མཛོད་ལས། དེ་ལས་འགྱོད་གཉིད་མི་དགེ་རྣམས། །བསམ་གཏན་དང་པོ་

༣s༧
སྤང་བྱ་རྟོག་པ། །
དག་ན་མེད། །ཅེས་གསུངས་པའི་ཕྱིར། ཟེར་ན། སྐྱོན་མེད་དེ། དེའི་རྒྱུད་ལ་
བསམ་གཏན་དང་པོའི་སས་བསྡུས་ཀྱི་གཉིད་སོགས་མེད་ཅེས་པའི་དོན་ཡིན་པའི་ཕྱིར།
ཁ་ཅིག ཐེག་ཆེན་གྱི་ངེས་ཆ་དང་པོ་ཡིན་ན། ཐེག་ཆེན་གྱི་སྦྱོར་ལམ་དྲོ ད་ཡིན་
དགོས་པར་ཐལ། དམ་བཅའ་འཐད་པའི་ཕྱིར། འདོད་ན། ཐེག་ཆེན་གྱི་སྦྱོར་ལམ་
ཆོས་མཆོག་སྐད་ཅིག་དང་པོ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་
ཅན་དེ་ཡིན་པའི་ཕྱིར། ཟེར་ན། མ་ཁྱབའོ།
སྤང་བྱ་རྟོག་པ།
༈ གཉིས་པ་མཐོང་ལམ་རྩེ་སྦྱོར་བཤད་པ་ལ་གཉིས། སྤང་བྱ་རྟོག་པ་བཤད་པ།
གཉེན་པོ་རྩེ་སྦྱོར་བཤད་པའོ།། དང་པོ་ལ་གཉིས། མདོར་བསྟན་པ་དང༌། རྒྱས་
པར་བཤད་པའོ།། དང་པོ་ནི། འཇུག་པ་དང་ནི་ལྡོག་པ་ལ། །ཞེས་སོགས་ཀྱི་རྐང་
པ་བཞིས་གཟུང་རྟོག་མདོར་བསྟན། སོ་སོ་སྐྱེ་བོ་འཕགས་དབྱེ་བས། །ཞེས་པ་ནས།
ངོ་བོས་སྟོང་པའི་མཚན་ཉིད་དོ། །ཞེས་པའི་བར་གྱིས་འཛིན་རྟོག་མདོར་བསྟན་ཏོ།།
དེ་གཉིས་ལས་དང་པོའི་དོན་ནི། འགྲེལ་བར། འཇུག་པ་དང་ལྡོག་པ་མི་དམིགས་པ་
དང་། དམིགས་པའི་ངོ་བོ་ཉིད་དག་ལ། ཞེས་པ་ནས། ཇི་ལྟ་བ་མ་ཡིན་པའི་ངོ་བོ་
དག་ཏུ་ཤེས་པར་བྱའོ། །ཞེས་པའི་བར་དང་། གཉིས་པའི་དོན། སོ་སོ་སྐྱེ་བོ་དང་
འཕགས་པའི་གང་ཟག་དག་གི་གོ་རིམ་བཞིན་དུ། ཞེས་པ་ནས། རང་གི་ངོ་བོ་དག་
ཏུ་ཤེས་པར་བྱའོ། །ཞེས་པའི་བར་གསུང་། འཕྲོས་ནི། ཀྱེ་མ་ཚེ་དང་ལྡན་པ་རབ་
འབྱོར་བྱང་ཆེན་གང་ཡུམ་ལ་སྤྱོད་པ་དེ་ནི་སྙིང་པོ་ལ་སྤྱོད་པའོ། །ཞེས་སོགས་དང༌།
ཇི་ལྟར་གཉིས་ཀྱི་འདུ་ཤེས་སུ་མི་འགྱུར་བ་དང༌། གཉིས་སུ་མ་མཆིས་པའི་འདུ་ཤེས་

༣st
 སྤྱི་མཐའ་ཟུང་འབྲེལ་སྐབས་ལྔ་པ།
སུ་མི་འགྱུར་བ་དེ་ལྟར་ཡོངས་སུ་བསྔོ་བར་བགྱིའོ། ། ཞེས་སོགས་ལས་འཕྲོས་སོ།།
འདི་ལ་གཉིས། མདོར་བསྟན་དང་པོའི་དོན་དང༌། གཉིས་པའི་དོན་བཤད་པའོ།།
དང་པོ་ནི། ཐེག་ཆེན་གྱི་མཐོང་ལམ་གྱི་སྤང་བྱ་འཇུག་པ་གཟུང་རྟོག་དང་ནི་ལྡོག་པ་ལ་
གཟུང་བའི་རྣམ་པར་རྟོག་པ་དེ་ཆོས་ཅན། སོ་སོ་དགུ་དགུ་ཡི་བདག་ཉིད་དུ་ཤེས་པར་
བྱ་སྟེ། དམིགས་ཡུལ་གྱི་དབྱེ་བས་དགུ་དགུ་ཡོད་པའི་ཕྱིར། དེ་ཆོས་ཅན། ཇི་ལྟ་
བ་བཞིན་དུ་ཡུལ་གྱི་རང་བཞིན་འཛིན་པ་མ་ཡིན་པའི་བདག་ཉིད་དག་ཏུ་ཤེས་པར་བྱ་སྟེ།
རང་གི་ཞེན་ཡུལ་ལ་འཁྲུལ་བའི་ལོག་ཤེས་ཡིན་པའི་ཕྱིར། མདོར་བསྟན་གཉིས་པའི་
དོན་ནི། སོ་སོའི་སྐྱེ་བོ་དང་འཕགས་པའི་རྟེན་ཅན་གྱི་དབྱེ་བས་སེམས་ཅན་རྫས་ཡོད་
དང་༑ སྐྱེས་བུ་བཏགས་པར་ཡོད་པར་བདེན་པར་འཛིན་པའི་རྣམ་པར་རྟོག་པ་འཛིན་
པའི་རྣམ་པར་རྟོག་པ་འཛིན་པ་དག་ཏུ་འདོད་པ་དེ་དག་ཆོས་ཅན། སོ་སོར་དགུ་དགུའི་
བདག་ཉིད་དུ་ཡོད་དེ། དམིགས་ཡུལ་གྱི་དབྱེ་བས་དེ་ལྟར་ཡོད་པའི་ཕྱིར། རྟོག་པ་དེ་
དག་གནས་ཚོད་དང་མཐུན་པར་ཡུལ་གང་གི་འཛིན་པར་འདོད་པ་མི་རིགས་ཏེ། རྒྱུ་
མཚན་གལ་ཏེའམ་གང་གི་ཕྱིར་ན་རྟོག་པ་དེ་དག་གཟུང་དོན་དེ་བཞིན་དུ་མེད་པའི་ལོག་
ཤེས་ཡིན་པའི་ཕྱིར་ཏེ། དེ་ལྟར་རྟོག་པ་དེ་དག་རང་གི་ཇི་ལྟར་ཞེན་པ་ལྟར་འཛིན་པའི་
ངོ་བོས་སྟོང་པའི་མཚན་ཉིད་ཅན་ཡིན་པའི་ཕྱིར། རྟོག་པའི་དབྱེ་བ་ནི་འོག་ཏུ་འཆད་
དོ༑ ༑ གཉིས་པ་རྒྱས་པར་བཤད་པ་ལ་གཉིས། གཟུང་རྟོག་དང༌། འཛིན་རྟོག་གོ
དང་པོ་ལ་ཡང་གཉིས་ཀྱི་དང་པོ་ནི། ངོ་བོ་ཉིད་དང་རིགས་དང་ནི། །ཞེས་པ་ནས།
རྣམ་རྟོག་དེ་ནི་རྣམ་དགུར་འདོད། །ཅེས་པའི་བར་གྱིས་འཇུག་པ་གཟུང་རྟོག་རྒྱས་པར་
བཤད༑ སྲིད་དང་ཞི་བར་ལྟུང་བའི་ཕྱིར། །ཞེས་པ་ནས། ཉན་ཐོས་ལ་སོགས་ཡིད་
ལས་འབྱུང་། །ཞེས་པའི་བར་གྱིས་ལྡོག་པ་གཟུང་རྟོག་རྒྱས་པར་བཤད་ལ། དང་

༣se
སྤང་བྱ་རྟོག་པ།
པོའི་དོན་ནི་འགྲེལ་པར་དབེན་པས་དབེན་པ་མ་རྟོགས་པའི་ངོ་བོ་ཉིད་དང༌། ཞེས་
སོགས་ཀྱིས་འཆད། གཉིས་པ་ནི། འཁོར་བ་དང་མྱ་ངན་ལས་འདས་པ་གང་ཡང་
རུང་བ་ཞིག་ཏུ་ལྟུང་བ་ཉིད་ཀྱིས། ཞེས་སོགས་ཀྱིས་འཆད་དོ། །འདི་ལ་གཉིས་ལས།
རྒྱས་བཤད་དང་པོའི་དོན་ནི། བྱང་སེམས་ཀྱི་འཇུག་པའི་ཕྱོགས་ཀྱི་རྟེན་ཅན་གྱི་རྣམ་
རྟོག་དེ་ནི་ཆོས་ཅན། རྣམ་པ་དགུར་འདོད་པ་ཡིན་ཏེ། བྱང་སེམས་ཀྱི་འཇུག་བྱ་སྤྱིའི་
ངོ་བོ་ཉིད་ལ་དམིགས་ནས་འཇུག་བྱར་བདེན་པར་ཞེན་པ་དང༌། དེ་བཞིན་སངས་རྒྱས་
ཀྱི་རིགས་སུ་ངེས་པ་དང་ནི། བྱང་སེམས་ཀྱི་ལམ་ནི་ཡང་དག་པར་འགྲུབ་པ་དང༌།
ཤེས་པའི་དམིགས་པ་མ་འཁྲུལ་བ་དང་། མི་མཐུན་ཕྱོགས་འཇོམས་ནུས་ཤིང་གཉེན་
པོ་སྐྱེ་བ་དང་། རང་གི་རྟོགས་པ་མཐར་ཐུག་པ་དང༌། གཞན་གྱི་དོན་བྱེད་པའི་ནུས་པ་
དང་༑ གཞན་དོན་དེ་ཡི་ལས་སུ་བྱ་བ་དང་། གཞན་དོན་དེའི་བྱ་བའི་འབྲས་བུ་ལ་
དམིགས་ནས་འཇུག་བྱར་བདེན་པར་ཞེན་པའི་རྣམ་པར་རྟོག་པ་དང་དགུ་ཡོད་པའི་ཕྱིར་
ཞེས་པས་འཇུག་པ་གཟུང་རྟོག་རྒྱས་པར་བཤད། གཉིས་པ་ནི། ཤེས་བྱ་ཆོས་ཅན།
ལྡོག་པའི་ཕྱོགས་ཀྱི་རྟེན་ཏེ་ཉན་ཐོས་ལ་སོགས་པའི་ཡིད་ལས་འབྱུང་བ་དམན་པའི་
ལམ་ལ་ལྡོག་བྱར་བདེན་པར་འཛིན་པའི་རྣམ་རྟོག་འདི་ཆོས་ཅན། རྣམ་པ་དགུ་ཡི་
སྲིད་པ་དང་ཞི་བར་ལྟུང་བའི་ཕྱིར་ན་ཐེག་ཆེན་ལས་རྟོགས་པ་
བདག་ཉིད་ཡོད་དེ། 
དམན་པ་ཉིད་ལ་དམིགས་ནས་ལྡོག་བྱར་བདེན་པར་ཞེན་པ་དང༌། དེ་བཞིན་དུ་ལམ་
ཁྱད་པར་ཅན་གྱིས་ཡོངས་སུ་འཛིན་པ་མེད་པ་ལ་དམིགས་པ་དང་། གཞན་དོན་སྒྲུབ་
པའི་ལམ་གྱི་རྣམ་པ་མ་ཚང་བ་ལ་དམིགས་པ་དང༌། ཐར་པ་གཞན་གྱི་རྐྱེན་གྱིས་
འགྲོ་བ་ལ་དམིགས་པ་དང་། ཆེད་དུ་བྱ་བ་ཆེན་པོ་གསུམ་ལས་ལོག་པ་ལ་དམིགས་པ་
དང་༑ ། སྤངས་པ་ཉི་ཚེ་བའི་ལམ་ལ་དམིགས་པ་དང༌། རྟོགས་པ་མཐོ་དམན་སྣ་

༣༧༠
 སྤྱི་མཐའ་ཟུང་འབྲེལ་སྐབས་ལྔ་པ།
ཚོགས་པ་ཉིད་ལ་དམིགས་པ་དང་། ཞི་མཐའ་མངོན་དུ་མ་བྱས་པར་ཐེག་ཆེན་གྱི་ལམ་
ལ་གནས་པ་དང་། འཇུག་པ་ལ་རྨོངས་པའི་ལམ་ལ་དམིགས་པ་དང༌། ཞི་མཐའ་
མངོན་དུ་བྱས་པའི་རྗེས་ལ་རྣམ་མཁྱེན་དུ་འགྲོ་བ་ཞེས་བྱ་བ་ལ་དམིགས་ནས་ལྡོག་བྱར་
བདེན་པར་འཛིན་པའི་རྣམ་རྟོག་དང་དགུ་ཡོད་པའི་ཕྱིར། ཞེས་པས་ཤེས་སྒྲིབ་ལྡོག་པ་
གཟུང་རྟོག་རྒྱས་པར་བཤད་དོ། །གཉིས་པ་འཛིན་རྟོག་རྒྱས་པར་བཤད་པ་ལ་གཉིས།
རྫས་འཛིན་རྟོག་པ་དང༌། བཏགས་འཛིན་རྟོག་པ་བཤད་པའོ། །དང་པོ་ནི། འཛིན་
པ་དང་ནི་འདོར་བ་དང༌། །ཞེས་པ་ནས། འཛིན་པ་དང་པོར་ཤེས་པར་བྱ། །ཞེས་
པའི་བར་གསུང་། གཉིས་པ་ནི། ཆེད་བཞིན་ངེས་པར་མི་འབྱུང་དང༌། །ཞེས་པ་
ནས༑ འཛིན་པའི་རྣམ་རྟོག་གཞན་ཡིན་ནོ། །ཞེས་པའི་བར་གསུངས་ལ། དང་
པོའི་དོན་ནི། འགྲེལ་པར། ཀུན་རྫོབ་ཏུ་སྒྱུ་མ་བཞིན་དུ་འཛིན་པ་དང་གཏོང་བ་དང༌།
ཞེས་སོགས་གསུང་། གཉིས་པ་ནི། ཉན་ཐོས་ལ་སོགས་པའི་ངེས་པར་འབྱུང་བ་ཉིད་
ཀྱིས༑ ཞེས་སོགས་ཀྱིས་འཆད་དོ། །འདི་ལ་གཉིས་ཀྱི་དང་པོའི་དོན་ནི། འཛིན་པ་
དང་པོ་རྫས་འཛིན་རྟོག་པ་ཆོས་ཅན། ཁྱོད་ལ་རྣམ་པ་དགུ་ཡོད་པར་ཤེས་པར་བྱ་སྟེ།
ཀུན་རྫོབ་ཏུ་ཡོན་ཏན་འཛིན་པ་དང་དེའི་སྐྱོན་འདོགས་པའི་གང་ཟག་ལ་དམིགས་ནས་
བདེན་པར་འཛིན་པ་དང༌། དེ་བཞིན་དུ་གང་ཟག་ལ་སྦྱར་ཏེ་གནས་ལུགས་ཀྱི་དོན་ཕྱིན་
ཅི་ལོག་ཏུ་ཡིད་ལ་བྱེད་པ་ལ་དམིགས་པ་དང་། བདེན་པར་འཛིན་པའི་ཁམས་རྣམས་
ནི་འདོད་ཁམས་སོགས་གསུམ་པོ་དག་དང་ཉེ་བར་འབྲེལ་བ་ལ་དམིགས་པ་དང༌།
ཆོས་ཐམས་ཅད་ལ་བདེན་པར་བཟུང་ནས་གནས་པ་ལ་དམིགས་པ་དང༌། དེ་ལ་བདེན་
མེད་དུ་བདེན་པར་མངོན་པར་ཞེན་པ་དང༌། ཆོས་ཐམས་ཅད་ཐ་སྙད་དུ་ཆོས་ཀྱི་དངོས་
པོ་ཙམ་དུ་བཏགས་པ་ལ་དམིགས་པ་དང༌། མི་མཐུན་ཕྱོགས་ལ་བདེན་པར་ཆགས་པ་

༣༧༡
སྤང་བྱ་རྟོག་པ། ་བ ་
དང་། བདེན་འཛིན་གྱི་གཉེན་པོ་སྒོམ་པ་ལ་དམིགས་པ་དང་། རྣམ་མཁྱེན་དུ་ཇི་ལྟར་
འདོད་པ་བཞིན་མྱུར་དུ་འགྲོ་བ་ལས་ཉམས་པའི་གང་ཟག་ལ་དམིགས་ནས་ལོངས་སྤྱོད་
པ་པོར་བདེན་པར་ཞེན་པའི་རྣམ་པར་རྟོག་པ་དང་དགུ་ཡོད་པའི་ཕྱིར་ཞེས་པའི་རྫས་
འཛིན་རྟོག་པ་དགུ་རྒྱས་པར་བཤད། གཉིས་པའི་དོན་ནི། འཛིན་པའི་རྣམ་རྟོག་
གཞན་བཏགས་འཛིན་རྟོག་བ་ཆོས་ཅན། ཁྱོད་ལ་རྣམ་པ་དགུ་ཡོད་པ་ཡིན་ཏེ། ཆེད་
དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བའི་སྐྱེས་བུ་བཏགས་ཡོད་ལ་དམིགས་
ནས་བདེན་པར་ཞེན་པ་དང༌། དེ་བཞིན་དུ་ལམ་ཕྱིན་དྲུག་ལ་ལམ་མ་ཡིན་པར་ངེས་
པར་འཛིན་པའི་སྐྱེས་བུ་ལ་དམིགས་པ་དང༌། རྒྱ་འགག་པ་དང་བཅས་པའི་འབྲས་བུ་
སྐྱེ་བར་ཞེན་པའི་སྐྱེས་བུ་ལ་དམིགས་པ་དང༌། བདེན་འཛིན་གྱིས་བཅིངས་པའི་ལམ་
གྱི་དངོས་པོ་ལྡན་པ་དང་དེས་མ་བཅིངས་པའི་ལམ་གྱི་དངོས་པོ་མི་ལྡན་པ་འཛིན་པའི་
སྐྱེས་བུ་ལ་དམིགས་པ་དང་། གཟུགས་སོགས་ལ་བདེན་པར་ཞེན་ཏེ་གནས་པའི་སྐྱེས་
ཐེག་དམན་གྱི་རིགས་ནི་འཇིག་ཅིང་ཉམས་པར་ཞེན་པའི་
བུ་ལ་དམིགས་པ་དང༌། 
སྐྱེས་བུ་ལ་དམིགས་པ་དང་། རྫོགས་བྱང་དོན་དུ་གཉེར་བའི་འདོད་པ་མེད་པའི་སྐྱེས་
རྒྱུ་ཤེར་ཕྱིན་སྒོམ་པ་མེད་པའི་སྐྱེས་བུ་ལ་དམིགས་པ་དང་།
བུ་ལ་དམིགས་པ་དང་། 
བདུད་སོགས་ཕྱིར་རྒོལ་བ་ལ་ནི་དམིགས་པའི་སྐྱེས་བུ་བཏགས་ཡོད་ལ་ལོངས་སྤྱོད་པ་
པོར་བདེན་པར་ཞེན་པའི་རྣམ་རྟོག་དང་དགུ་ཡོད་པའི་ཕྱིར། ཞེས་པས་བཏགས་
འཛིན་རྟོག་པ་རྒྱས་པར་བཤད་དོ། །འདིའི་སྐབས་སུ་མཐའ་དཔྱད་པ་ལ་གསུམ་ལས།
རང་གི་དམིགས་ཡུལ་དུ་གྱུར་པའི་ཆོས་ལ་དམིགས་ནས་དེ་
དང་པོ་ལ། ཁ་ཅིག 
བདེན་པར་འཛིན་པའི་བདེན་འཛིན། སྐབས་འདིར་དངོས་སུ་བསྟན་པའི་སྤང་བྱ་རྟོག་
པའི་མཚན་ཉིད། ཟེར་ན། གཟུང་རྟོག་བདེན་པར་འཛིན་པའི་བདེན་འཛིན་ལྷན་སྐྱེས་

༣༧༢
 སྤྱི་མཐའ་ཟུང་འབྲེལ་སྐབས་ལྔ་པ།
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཆོས་ཅན་དེ་
ཡིན་པའི་ཕྱིར། འདོད་ན། རྟོག་པ་ཀུན་བཏགས་ཡིན་པར་ཐལ། འདོད་པའི་ཕྱིར།
འདོད་མི་ནུས་སོ། ཁ་ཅིག འཇུག་པ་དང་ནི་ལྡོག་པ་ལ། །ཞེས་སོགས་ཀྱི་སྐབས་
ནས་དངོས་སུ་བསྟན་པའི་ཤེས་སྒྲིབ་ལྡོག་པ་གཟུང་རྟོག་ཡིན་ན། ཤེས་སྒྲིབ་ལྡོག་པ་
གཟུང་རྟོག་ཡིན་པས་ཁྱབ་ཟེར་ན། འོ་ན། དེ་ཡིན་ན། རང་གི་དམིགས་ཡུལ་ལྡོག་
བྱའི་ཆོས་ལ་དམིགས་ནས་བདེན་པར་འཛིན་པའི་བདེན་འཛིན་ཡིན་དགོས་པར་ཐལ།
དམ་བཅའ་འཐད་པའི་ཕྱིར། འདོད་ན། མི་མཐུན་ཕྱོགས་ཀྱི་གཞི་ཤེས་བདེན་པར་
འཛིན་པའི་བདེན་འཛིན་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་
དེའི་ཕྱིར། ཁྱབ་སྟེ། མི་མཐུན་ཕྱོགས་ཀྱི་བཞི་ཤེས་དེ་བྱང་སེམས་ལམ་གྱི་ལྡོག་བྱའི་
ཆོས་ཡིན་པའི་ཕྱིར། འདོད་ན། མི་མཐུན་ཕྱོགས་ཀྱི་གཞི་ཤེས་དེ་ལྡོག་བྱའི་ཆོས་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། འཇུག་བྱའི་ལམ་ཡིན་པའི་
ཕྱིར༑ དེར་ཐལ། ལམ་ཡིན་པའི་ཕྱིར། ཁ་ཅིག འཇུག་བྱའི་ཆོས་བདེན་པར་
འཛིན་པའི་བདེན་འཛིན་དེ། ཤེས་སྒྲིབ་འཇུག་པ་གཟུང་རྟོག་གི་མཚན་ཉིད་ཟེར་ན།
ཐེག་ཆེན་གྱི་མཐོང་ལམ་བདེན་པར་འཛིན་པའི་བདེན་འཛིན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། མི་འཐད་པར་ཐལ། ཐེག་ཆེན་གྱི་
མཐོང་ལམ་འཛིན་པའི་རྟོག་པ་དེ། འཇུག་བྱའི་ཆོས་འཛིན་པའི་རྟོག་པ་མ་ཡིན་པའི་
ཕྱིར༑ ཁ་ཅིག རང་གི་དམིགས་ཡུལ་དུ་གྱུར་པའི་འཇུག་བྱའི་ཆོས་ལ་དམིགས་
ནས་འཇུག་བྱར་བདེན་པར་འཛིན་པའི་བདེན་འཛིན། ཤེས་སྒྲིབ་འཇུག་པ་གཟུང་རྟོག་
གི་མཚན་ཉིད་ཟེར་ན། ཉན་ཐོས་ཀྱི་མཐོང་ལམ་ལ་དམགས་ནས་སྤྱིར་བདེན་པར་
འཛིན་ཀྱང་འཇུག་བྱར་བདེན་པར་མི་འཛིན་པའི་རྟོག་པ་ཆོས་ཅན། མཚན་ཉིད་དེར་

༣༣
། སྤང་བྱ་རྟོག་པ།
ཐལ༑ མཚོན་བྱ་དེའི་ཕྱིར། རྟག་གསལ་སླའོ། ཁ་ཅིག རང་གི་དམིགས་ཡུལ་
དུ་གྱུར་པའི་བྱང་སེམས་ལམ་གྱི་འཇུག་བྱའི་ཆོས་ལ་དམིགས་ནས་འཇུག་བྱར་བདེན་
པར་འཛིན་པའི་བདེན་འཛིན་ཀུན་བཏགས་དེ། ཤེས་སྒྲིབ་འཇུག་པ་གཟུང་རྟོག་གི་
མཚན་ཉིད་ཟེར་ན། ཉན་ཐོས་ཀྱི་མཐོང་ལམ་འཇུག་བྱར་བདེན་པར་འཛིན་པའི་བདེན་
འཛིན་ཀུན་བཏགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་
ན༑ ཉན་ཐོས་ཀྱི་མཐོང་ལམ་དེ་བྱང་སེམས་ལམ་གྱི་འཇུག་བྱ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། དེའི་ལྡོག་བྱ་ཡིན་པའི་ཕྱིར། ཁ་ཅིག རང་གི་
དམིགས་ཡུལ་དུ་གྱུར་པའི་འཇུག་བྱའི་ཆོས་ལ་དམིགས་ནས་བྱང་སེམས་ལམ་གྱི་
འཇུག་བྱར་བདེན་པར་འཛིན་པའི་བདེན་འཛིན་ཀུན་བཏགས། སྐབས་འདིར་དངོས་སུ་
བསྟན་པའི་ཤེས་སྒྲིབ་འཇུག་པ་གཟུང་རྟོག་གི་མཚན་ཉིད་ཟེར་ན། ཉན་ཐོས་ཀྱི་མཐོང་
ལམ་བྱང་སེམས་ལམ་གྱི་འཇུག་བྱར་བདེན་པར་འཛིན་པའི་བདག་འཛིན་ཀུན་བཏགས་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ། དེ་
བདེན་འཛིན་མ་ཡིན་པའི་ཕྱིར། དེར་ཐལ། ཉན་ཐོས་ཀྱི་མཐོང་ལམ་དེ་ཐ་སྙད་ཙམ་དུ་
ཡང་བྱང་སེམས་ལམ་གྱི་འཇུག་བྱ་མ་ཡིན་པའི་ཕྱིར། དེ་བཞིན་དུ་འོག་མ་ལ་ཡང་
རིགས་པ་སྦྱོར། ཁ་ཅིག ཉན་ཐོས་ཀྱི་མཐོང་ལམ་ལྡོག་བྱར་བདེན་པར་འཛིན་པའི་
བདེན་འཛིན་དེ། བདེན་འཛིན་ཡིན་པའི་ཕྱིར་ཟེར་ན། དེ་མི་འཐད་པར་ཐལ། ཉན་
ཐོས་ཀྱི་མཐོང་ལམ་ལྡོག་བྱར་བདེན་པར་མེད་པ་སྟོང་ཉིད་མ་ཡིན་པའི་ཕྱིར། དེར་
འཐལ༑ ཉན་ཐོས་ཀྱི་མཐོང་ལམ་ལྡོག་བྱ་མ་ཡིན་པའི་ཕྱིར། ཁ་ཅིག་སྐབས་འདིར་
བསྟན་པའི་གཟུང་རྟོག་དང་། འཛིན་རྟོག་འགལ་ལོ་ཟེར་ན། དེ་མི་འགལ་བར་ཐལ།
ཐེག་ཆེན་གྱི་མཐོང་ལམ་ལ་དམིགས་ནས་ལོངས་སྤྱད་བྱ་དང་ལོངས་སྤྱོད་བྱེད་གཉིས་

༣༧༤་
སྤྱི་མཐའ་ཟུང་འབྲེལ་སྐབས་ལྔ་པ།
ཀར་བདེན་པར་འཛིན་པའི་བདེན་འཛིན་ཀུན་བཏགས་དེ། དེ་གཉིས་ཀ་ཡིན་པའི་ཕྱིར།
དེར་ཐལ། སྐབས་འདིར་བསྟན་པའི་གཟུང་རྟོག་གང་ཞིག འཛིན་རྟོག་ཡིན་པའི་
ཕྱིར ༈ ཁ་ཅིག སོ་སོའི་སྐྱེ་བོ་འཕགས་དབྱེ་པས། །ཞེས་སོགས་ཀྱིས་རྫས་འཛིན་
སོ་སྐྱེ་ཁོ་ན་དང་། བཏགས་འཛིན་འཕགས་པ་ཁོ་ནའི་རྒྱུད་ལ་ཡོད་པར་བསྟན་པ་ཡིན་
ཟེར་ན། དེ་མི་འཐད་པར་ཐལ། འཕགས་པའི་རྒྱུད་ལ་རྫས་འཛིན་དང་། སོ་སྐྱེའི་
རྒྱུད་ལ་བཏགས་འཛིན་ཡོད་པའི་ཕྱིར། དེར་ཐལ། འཕགས་རྒྱུད་ལ་གང་ཟག་རང་
རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པ་དང༌། སོ་སྐྱེའི་རྒྱུད་ལ་གང་ཟག་རང་གི་
ཕུང་པོ་ལ་བརྟེན་ནས་བཏགས་ཡོད་དུ་འཛིན་པའི་ཤེས་པ་ཡོད་པའི་ཕྱིར
། ༈ གཉིས་
པ་རང་ལུགས་ལ། རང་གི་དམིགས་ཡུལ་དུ་གྱུར་པའི་ཆོས་ཅན་ཚད་གྲུབ་པ་ལ་
དམིགས་ནས་བདེན་པར་འཛིན་པའི་བདེན་འཛིན་ཀུན་བཏགས
། སྐབས་འདིར་དངོས་
སུ་བསྟན་པའི་ཤེས་སྒྲིབ་རྟོག་པའི་མཚན་ཉིད། དེ་ལ་དེར་གྱུར་པའི་གཟུང་རྟོག་དང་
འཛིན་རྟོག་གཉིས་ཡོད། 
རང་གི་དམིགས་ཡུལ་དུ་གྱུར་པའི་བྱང་སེམས་ལམ་ལ་
ལྟོས་པའི་འཇུག་བྱའི་ཆོས་ལ་དམིགས་ནས་བྱང་སེམས་ལམ་ལ་ལྟོས་པའི་འཇུག་བྱར་
བདེན་པར་འཛིན་པའི་བདེན་འཛིན་ཀུན་བཏགས། སྐབས་འདིར་དངོས་སུ་བསྟན་པའི་
ཤེས་སྒྲིབ་འཇུག་པ་གཟུང་རྟོག་གི་མཚན་ཉིད། མཚན་གཞི་ནི། ཐེག་ཆེན་གྱི་ཚོགས་
ལམ་བྱང་སེམས་ལམ་གྱི་འཇུག་བྱར་བདེན་པར་འཛིན་པའི་བདེན་འཛིན་ཀུན་བཏགས་
ལྟ་བུ། རང་གི་དམིགས་ཡུལ་དུ་གྱུར་པའི་བྱང་སེམས་ལམ་ལ་ལྟོས་པའི་ལྡོག་བྱའི་
ཆོས་ལ་དམིགས་ནས་བྱང་སེམས་ལམ་ལ་ལྟོས་པའི་ལྡོག་བྱར་བདེན་པར་འཛིན་པའི་
བདེན་འཛིན་ཀུན་བཏགས། སྐབས་འདིར་བསྟན་པའི་ཤེས་སྒྲིབ་ལྡོག་པ་གཟུང་རྟོག་
གི་མཚན་ཉིད། མཚན་གཞི་ནི། ཉན་ཐོས་ཀྱི་ཚོགས་ལམ་ལ་དམིགས་ནས་བྱང་

༣༧༩
སྤང་བྱ་རྟོག་པ། །
སེམས་ལམ་གྱི་ལྡོག་བྱར་བདེན་པར་འཛིན་པའི་བདེན་འཛིན་ཀུན་བཏགས་ལྟ་བུ།
རང་གི་དམིགས་ཡུལ་དུ་གྱུར་པའི་རྫས་འཛིན་ལ་དམིགས་ནས་ལོངས་སྤྱོད་པ་པོར་
བདེན་པར་འཛིན་པའི་བདེན་འཛིན་ཀུན་བཏགས། སྐབས་འདིར་བསྟན་པའི་ཤེས་སྒྲིབ་
རྫས་འཛིན་རྟོག་པའི་མཚན་ཉིད། མཚན་གཞི་ནི། གང་ཟག་གི་བདག་འཛིན་
ལོངས་སྤྱོད་པ་པོར་བདེན་པར་འཛིན་པའི་བདེན་འཛིན་ཀུན་བཏགས་ལྟ་བུ། རང་གི་
དམིགས་ཡུལ་དུ་གྱུར་པའི་བཏགས་འཛིན་ལ་དམིགས་ནས་ལོངས་སྤྱོད་པ་པོར་བདེན་
པར་འཛིན་པའི་བདེན་འཛིན་ཀུན་བཏགས། སྐབས་འདིར་དངོས་སུ་བསྟན་པའི་
ཤེས་སྒྲིབ་བཏགས་འཛིན་རྟོག་པའི་མཚན་ཉིད། མཚན་གཞི་ནི། གང་ཟག་བཏགས་
ཡོད་དུ་ལོངས་སྤྱོད་པ་པོར་བདེན་པར་འཛིན་པའི་བདེན་འཛིན་ཀུན་བཏགས་ལྟ་བུའོ།།
༈ གསུམ་པ་རྩོད་པ་སྤོང་བ་ལ། ཁ་ཅིག རི་བོང་རྭ་བདེན་པར་འཛིན་པའི་བདེན་
འཛིན་ཀུན་བཏགས་ཆོས་ཅན། རང་གི་དམིགས་ཡུལ་དུ་གྱུར་པའི་ཆོས་ཅན་ཚད་གྲུབ་
པ་ལ་དམིགས་ནས་བདེན་པར་འཛིན་པའི་བདེན་འཛིན་ཀུན་བཏགས་ཡིན་པར་ཐལ།
སྐབས་འདིར་དངོས་སུ་བསྟན་པའི་ཤེས་སྒྲིབ་རྟོག་པ་ཡིན་པའི་ཕྱིར། དེར་ཐལ།
ཆོས་ཅན་དེ་ཡིན་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། རི་བོང་རྭ་ཚད་
མས་མ་གྲུབ་པའི་ཕྱིར་དང་། དེ་བདེན་པར་འཛིན་པའི་བདེན་འཛིན་དེ་བདེན་འཛིན་མ་
ཡིན་པའི་ཕྱིར། སྐབས་འདིར་དངོས་སུ་བསྟན་པའི་ཤེས་སྒྲིབ་རྟོག་པ་ཡིན་ན།
བདེན་འཛིན་ཡིན་དགོས་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན།
ཤེས་སྒྲིབ་རྟོག་པ་ཡིན་ན། བདེན་འཛིན་ཡིན་དགོས་པར་ཐལ། འདོད་པའི་ཕྱིར།
ཟེར་ན། མ་ཁྱབ། འདོད་ན། གཟུགས་ཕྱི་རོལ་དོན་འཛིན་གྱི་རྟོག་པ་ཆོས་ཅན།
དེར་ཐལ། དེའི་ཕྱིར། དེར་ཐལ། ཤེས་སྒྲིབ་གང་ཞིག རྟོག་པ་ཡིན་པའི་ཕྱིར།

༣@ s
 སྤྱི་མཐའ་ཟུང་འབྲེལ་སྐབས་ལྔ་པ།
འདོད་མི་ནུས་སོ། ཁ་ཅིག རྫས་འཛིན་སོ་སྐྱེའི་རྟེན་དང༌། བཏགས་འཛིན་
འཕགས་པའི་རྟེན་ཁོ་ནར་ཡོད་པར་ཐལ། སོ་སོའི་སྐྱེ་བོའི་འཕགས་དབྱེ་བས་
གསུངས་པའི་ཕྱིར། ཟེར་ན། མ་ཁྱབ། དེ་ནི་གཙོ་ཆེ་བ་ལ་དགོངས་པའི་ཕྱིར།
ཁ་ཅིག་སྐབས་འདིར་དངོས་སུ་བསྟན་པའི་ཤེས་སྒྲིབ་རྟོག་པ་ལ་ལྷན་སྐྱེས་ཡོད་
པར་ཐལ། ཤེས་སྒྲིབ་རྟོག་པ་ལ་ཤེས་སྒྲིབ་ལྷན་སྐྱེས་ཡོད་པའི་ཕྱིར། ཟེར་ན། མ་
ཁྱབ༑ འདོད་མི་ནུས་ཏེ། སྐབས་འདིར་དངོས་སུ་བསྟན་པའི་ཤེས་སྒྲིབ་རྟོག་པ་དེ་
ཐེག་ཆེན་མཐོང་ལམ་བར་ཆད་མེད་ལམ་གྱི་དངོས་ཀྱི་གཞོམ་བྱར་བཤད་པའི་ཕྱིར།
གཉེན་པོ་རྩེ་སྦྱོར་། བ གྲོ་
༈ གཉིས་པ་གཉེན་པོ་རྩེ་སྦྱོར་བཤད་པ་ལ་གསུམ། མཐོང་ལམ་རྩེ་སྦྱོར་གྱི་རྒྱུ།
དེ་ལ་འབྲས་བུ་བྱང་ཆེན། མཐོང་ལམ་རྩེ་སྦྱོར་གྱི་ངོ་བོ་བཤད་པའོ། །དང་པོ་ནི།
བྱང་ཆུབ་ལ་གཞན་སྟོན་པ་དང༌། །ཞེས་སོགས་ཀྱི་རྐང་པ་བཞིས་སྟོན་ཏེ། དོན་ནི།
འགྲེལ་པར་འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་དག་མཐོང་
བའི་ལམ། ཞེས་སོགས་གསུང༌། འཕྲོས་ནི། ཀུན་དགའ་བོ་དགེ་སློང་བརྒྱ་ཕྲག་
བཅུ་པོ་འདི་དག་བསྐལ་པ་སྐར་མ་ལྟ་བུ་ལ་བླ་མེད་རྫོགས་བྱང་དུ་འཚང་རྒྱུ། ཞེས་
སོགས་གསུངས་པ་ལས་འཕྲོས་སོ། །དོན་ནི། ཐེག་ཆེན་གྱི་རིགས་ཅན་གཞན་བྱང་
ཆུབ་ལ་སྟོན་པ་སྟེ་བགོད་པ་དང་། བྱང་ཆུབ་དེ་ཡི་རྒྱུ་ཤེར་ཕྱིན་གྱི་ཚིག་དོན་ནི་ཡོངས་
སུ་གཏོད་པ་སྟེ་འཆད་པ་དང་། བྱང་ཆེན་དེ་ཐོབ་བྱེད་བསོད་ནམས་མང་པོའི་མཚན་
ཉིད་ཅན་གྱི་ཐེག་ཆེན་གྱི་སྦྱོར་ལམ་མཉམ་གཞག་ཡེ་ཤེས་ཆོས་ཅན། མཐོང་ལམ་རྩེ་

2 שש
1:|: གཉེན་པོ་རྩེ་སྦྱོར། ::
སྦྱོར་གྱི་བར་ཆད་མེད་པའི་རྒྱུ་ཡིན་ཏེ། དེ་བར་ཆད་མེད་པར་སྐྱེད་བྱེད་ཡིན་པའི་ཕྱིར།
གཉིས་པ་དེའི་འབྲས་བུ་ལ་གསུམ། བྱང་ཆེན་ངོས་བཟུང་། དངོས་པོ་བདེན་གྲུབ་
ཁས་ལེན་པ་མི་འཐད་པ། དབུ་མ་པས་ཆོས་ཐམས་ཅད་བདེན་སྟོང་དུ་ཁས་ལེན་པར་
བསྟན་པའོ། །དང་པོ་ནི། དྲི་མ་ཟད་དང་མི་སྐྱེ་བའི། །ཞེས་སོགས་ཀྱི་རྐང་པ་
བཞིས་འཆད་ལ། དོན་ནི། འགྲེལ་པར། ཉོན་མོངས་པ་དང་ཤེས་བྱའི་སྒྲིབ་པའི་དྲི་
མ་སྐྱེས་པ་དང་མ་སྐྱེས་པ་ཉིད་དུ་བཏགས་པ་རྣམས་ནི། ཞེས་སོགས་གསུངས་ཤིང༌།
འཕྲོས་ནི། ཀུན་དགའ་བོ། ཤེས་རབ་ཀྱི་ཕ་རོལ་ཏུ་ཕྱིན་པ་ཟད་པར་འདོད་པ་དེ་དག་
གིས་ནམ་མཁའ་ཟད་པར་འདོད་དོ། །ཞེས་སོགས་གསུངས་པ་ལས་འཕྲོས་སོ།།
ཚིག་དོན་ནི། རྣམ་མཁྱེན་ཆོས་ཅན། བྱང་ཆུབ་ཆེན་པོ་ཡིན་ཅེས་བརྗོད་དེ། དྲི་མ་
དོན་དམ་པར་ཟད་པ་མེད་པ་དང་། དྲི་མ་དེར་མི་སྐྱེ་བ་རྟོགས་པ་མཐར་ཐུག་པའི་ཡེ་
ཤེས་ཡིན་པའི་ཕྱིར། དེར་ཐལ། དེ་ལྟར་རྟོགས་པ་མཐར་ཕྱིན་པའི་ཡེ་ཤེས་དེ་དག་
གོ་རིམ་བཞིན་དུ་ཟད་མི་སྐྱེ་ཤེས་པའི་བྱང་ཆུབ་ཆེན་པོར་ཤེས་པར་བྱ་བ་ཡིན་པའི་ཕྱིར།
དྲི་མ་དེ་ཡང་ཆོས་ཅན། དོན་དམ་པར་ཟད་མེད་སྐྱེ་མེད་ཡིན་ཏེ། དོན་དམ་པར་གྲུབ་
པ་མེད་པའི་ཕྱིར། གཉིས་པ་བདེན་གྲུབ་ཁས་ལེན་པ་མི་འཐད་པའི་ཚུལ་ལ་གཉིས།
རིགས་པ་དང་འགལ་བ་དང་། ཁས་བླངས་དང་འགལ་བའི་སྒོ་ནས་དགག་པའོ།།
དང་པོ་ནི། འགོག་པ་མེད་པའི་རང་བཞིན་ལ། །ཞེས་སོགས་རྐང་པ་བཞིས་སྟོན་ཏེ།
དོན་ནི། སྐྱེས་པ་དང་མ་སྐྱེས་པ་དག་གོ་རིམ་བཞིན་དུ་ཟད་པ་དང་སྐྱེ་བའི་གེགས་བྱེད་
པའི་མཚན་ཉིད། ཅེས་གསུངས། ཚིག་དོན་ནི། ཐེག་ཆེན་གྱི་མཐོང་ལམ་ཞེས་བྱ་
བའི་ལམ་གྱིས་ནི་ཆོས་ཅན། ཤེས་སྒྲིབ་གཟུང་འཛིན་གྱི་རྣམ་པར་རྟོག་པའི་རིགས་
བདེན་གྲུབ་སྔར་ཡོད་ཅི་ཞིག་ཟད་ཅིང་། བདེན་གྲུབ་སྐྱེ་འཕྲོ་ཆད་པའི་སྐྱེ་མེད་ཀྱི་རྣམ་

༣༧༤
 སྤྱི་མཐའ་ཟུང་འབྲེལ་སྐབས་ལྔ་པ།
པ་ཅི་ཞིག་ཀྱང་འཐོབ་པ་མེད་པར་ཐལ། དྲི་མ་བདེན་གྲུབ་སྔར་ཡོད་གསར་དུ་འགག་
པའི་འགོག་པ་མེད་པ་སྟེ་སྤོས་པ་མེད་པའི་རང་བཞིན་ཅན་ཡིན་པའི་ཕྱིར། གཉིས་པ་
ཁས་བླངས་འགལ་བས་འགོག་པ་ནི། གཞན་གྱི་ཆོས་རྣམས་ཀྱང་ཡོད་ལ། །ཞེས་
སོགས་རྐང་པ་བཞི་གསུངས་ཏེ། དོན་ནི། དེ་ལ་སྐྱེ་བ་དང་འཇིག་པས་སྟོང་པའི་ཕྱིར་
བདག་མེད་དོ་སྙམ་དུ་བསྒོམས་པས། ཞེས་སོགས་ཀྱིས་འཆད་དོ། །ཚིག་དོན་ནི།
ཕྱི་ནང་གི་ཆོས་རྣམས་ཀྱང་དོན་དམ་པར་ཡོད་ལ། ཤེས་བྱ་ལ་ཡང་རྨོངས་པའི་སྒྲིབ་
པ་མཐའ་དག་སྟོན་པ་ཡིས་ཟད་པར་བརྗོད་པ་གང་ཡིན་པའི་དངོས་སྨྲ་བ་གཞན་གྱི་
ལུགས་དེ་ལ་མགོན་པོ་བྱམས་པ་ཁོ་པོས་ངོ་མཚར་དུ་བརྩིས་པ་ལ་ཆོས་ཅན། རྒྱུ་
མཚོན་ཡོད་དེ། སྒྲིབ་པ་བདེན་པར་གྲུབ་ན་གཉེན་པོས་སྤང་དུ་མི་རུང་བས་དེ་ལྟར་
འདོད་པ་དེ་བཞད་གད་ཀྱི་གནས་ཡིན་པར་རྟོགས་པའི་ཕྱིར།། ༈ གཉིས་པ་མཐའ་
དཔྱད་པ་ལ། དགག་བཞག་སྤང་གསུམ་ལས། དང་པོ་ལ། ཁ་ཅིག དྲི་མ་ཟད་
མེད་སྐྱེ་མེད་དུ་རྟོགས་པའི་ཡེ་ཤེས་མཐར་ཐུག བྱང་ཆུབ་ཆེན་པོའི་མཚན་ཉིད་ཟེར་ན།
སྟོན་པ་ཤཱཀྱ་ཐུབ་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་
ཐལ༑ མཆོག་གི་སྤྲུལ་སྐུ་ཡིན་པའི་ཕྱིར། ཁྱབ་སྟེ། རྒྱུད་བླ་མ་ལས། བཟོ་དང་
སྐྱེ་བ་བྱང་ཆུབ་ཆེ། ། མྱ་ངན་འདས་པའི་རྟགས་སྟོན་པ། སངས་རྒྱས་སྤྲུལ་པའི་སྐུ་དེ་
ནི༑ ༑རྣམ་པར་གྲོལ་བའི་ཐབས་ཆེན་པོ། །ཞེས་གསུངས་པའི་ཕྱིར། འདོད་མི་ནུས་
ཏེ༑ ཡེ་ཤེས་མ་ཡིན་པའི་ཕྱིར། ཁ་ཅིག དྲི་མ་ཟད་མེད་སྐྱེ་མེད་དུ་རྟོགས་པའི་ཡེ་
ཤེས་ཡོད་ཟེར་ན། དེ་མི་འཐད་པར་ཐལ། དྲི་མ་སྐྱེ་མེད་དུ་རྟོགས་པའི་ཡེ་ཤེས་མེད་
པའི་ཕྱིར། དེར་ཐལ། དྲི་མ་སྐྱེ་བའི་ཕྱིར། ཁ་ཅིག དྲི་མ་ཟད་པ་དང་མི་སྐྱེ་བ་མེད་
པར་རྟོགས་པའི་ཡེ་ཤེས་མཐར་ཐུག སྐབས་འདིར་བསྟན་པའི་བྱང་ཆུབ་ཆེན་པོའི་

༣/ e
1:|: གཉེན་པོ་རྩེ་སྦྱོར།
མཚན་ཉིད་ཟེར་ན། རྣམ་མཁྱེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༑ དེར་ཐལ། རྣམ་མཁྱེན་ཡིན་པའི་ཕྱིར། འདོད་ན། དྲི་མ་ཟད་པ་དང་མི་སྐྱེ་
བ་མེད་པར་ཐལ། འདོད་པའི་ཕྱིར། འདོད་མི་ནུས་སོ། ཁ་ཅིག གནས་སྐབས་
ཀྱི་བྱང་ཆུབ་ཆེན་པོ་མེད་ཟེར་ན། དེ་ཡོད་པར་ཐལ། ཐེག་ཆེན་གྱི་མཐོང་ལམ་
བར་ཆད་མེད་ལམ་གནས་སྐབས་ཀྱི་བྱང་ཆུབ་ཆེན་པོ་ཡིན་པའི་ཕྱིར། དེར་ཐལ།
རྣམ་བཤད་སྙིང་པོའི་རྒྱན་ལས། གནས་སྐབས་ཀྱི་བྱང་ཆུབ་ཆེན་པོ་མཐོང་ལམ་རྩེ་
སྦྱོར་གྱི་རྒྱུ་སྟོན་པ་ལ་ངེས་པར་སྦྱར་བར་བྱ་བ་ཁོ་ནའོ། །ཞེས་གསུངས་པའི་ཕྱིར།།
༈ གཉིས་པ་རང་ལུགས་ལ། ཐོབ་བྱ་མཐར་ཐུག བྱང་ཆུབ་ཆེན་པོའི་མཚན་ཉིད།
རང་གི་ཉེར་ལེན་དུ་གྱུར་བའི་མཐོང་ལམ་རྩེ་སྦྱོར་གྱི་ཉེ་འབྲས་སུ་གྱུར་པའི་ཡེ་ཤེས་
མཐར་ཐུག སྐབས་འདིར་དངོས་སུ་བསྟན་པའི་བྱང་ཆུབ་ཆེན་པོའི་མཚན་ཉིད་དོ།།
༈ གསུམ་པ་རྩོད་པ་སྤོང་བ་ལ། ཁ་ཅིག ཐེག་ཆེན་གྱི་མཐོང་ལམ་དེ། ཐེག་ཆེན་
གྱི་བྱང་ཆུབ་ཆེན་པོ་ཡིན་པར་ཐལ། དེ་ཐེག་ཆེན་གྱི་ཡེ་ཤེས་གང་ཞིག གནས་
སྐབས་ཀྱི་བྱང་ཆུབ་ཆེན་པོ་ཡིན་པའི་ཕྱིར། ཟེར་ན། མ་ཁྱབ། ཁ་ཅིག དྲི་མ་སྐྱེ་
མེད་དུ་རྟོགས་པའི་ཡེ་ཤེས་ཡོད་པར་ཐལ། དྲི་མ་སྐྱེ་མེད་རྟོགས་པའི་ཡེ་ཤེས་ཡོད་
པའི་ཕྱིར། ཟེར་ན། མ་ཁྱབ། རྟགས་དེར་ཐལ། དྲི་མ་སྐྱེ་མེད་ཡོད་པའི་ཕྱིར།
དེར་ཐལ། དྲི་མ་སྤངས་པ་ཡོད་པའི་ཕྱིར།། གནའ ་
12 ਮਈ ਨੂੰ ਸ਼ਾਮਲ ਸਨ
་ ་མ་ 1: ལ་ ལ ཀྱི་ 1:|: : ། ་་་་་་་་་་

༣༠
 སྤྱི་མཐའ་ཟུང་འབྲེལ་སྐབས་ལྔ་པ།
་། ། རྣལ་འབྱོར་གྱི་ས།
༈ དེ་ལ་སྐྱེ་བ་དང་འཇིག་པས་སྟོང་པའི་ཕྱིར། ཞེས་སོགས་ཀྱི་སྐབས་སུ་མཐའ་
དཔྱད་པ་ལ་གསུམ་ལས། དང་པོ་ལ། ཁ་ཅིག རྣལ་འབྱོར་གྱི་ས་ལ། གང་ཟག་
གི་བདག་མེད་རྟོགས་པའི་རྣལ་འབྱོར་གྱི་ས། གཟུང་མེད་རྟོག་པའི་རྣལ་འབྱོར་གྱི་ས།
འཛིན་མེད་རྟོག་པའི་རྣལ་འབྱོར་གྱིས། སྤྲོས་བྲལ་རྟོགས་པའི་རྣལ་འབྱོར་གྱིས་དང་
བཞི་ཡོད་པའི་དང་པོ་ཉན་ཐོས་སྡེ་པའི་ལྟ་བ་དང༌། གཉིས་པ་སེམས་ཙམ་རྣམ་བདེན་
པ་དང་། གསུམ་པ་སེམས་ཙམ་རྣམ་རྫུན་པ་དང༌། བཞི་པ་དབུ་མའི་ལྟ་བར་འཇོག་
པ་ཡིན་ཟེར་ན། དེ་མི་འཐད་པར་ཐལ། སེམས་ཙམ་རྣམ་བདེན་རྣམ་བརྫུན་གཉིས་ལྟ་
བ་འཇོག་ཚུལ་མཐུན་པའི་ཕྱིར། དེར་ཐལ། དེ་གཉིས་ཀས་ཆོས་ཀྱི་བདག་མེད་ཕྲ་མོ་
འཇོག་ཚུལ་མཐུན་པ་ཡིན་པའི་ཕྱིར། དེར་ཐལ། དེ་གཉིས་ཀས་གཟུགས་དང་དེ་
འཛིན་པའི་ཚད་མ་རྫས་གཞན་གྱིས་སྟོང་པ་དེ་ཆོས་ཀྱི་བདག་མེད་ཕྲ་མོར་འཇོག་པ་
མཚུངས་པའི་ཕྱིར། ཁ་ཅིག་གཟུང་འཛིན་རང་བཞིན་མེད་པར་རྟོགས་པའི་རྣལ་
འབྱོར་གྱི་ས་ཡོད་ཟེར་ན་དེ་མི་འཐད་པར་ཐལ། གཞི་གྲུབ་ན་རང་བཞིན་གྱིས་ཡོད་
དགོས་པའི་ཕྱིར། ཁ་ཅིག རྣམས་འབྱོར་གྱི་ས་བཞིའི་ནང་ནས་གཉིས་པ་རང་རྒྱལ་
གྱི་ལྟ་བ་དང་། གསུམ་པ་སེམས་ཙམ་པའི་ལྟ་བ་ཡིན་ཟེར་ན། དེ་མི་འཐད་པར་ཐལ།
རང་རྒྱལ་དང་སེམས་ཙམ་པ་གཉིས་ལྟ་བ་མཐུན་པའི་ཕྱིར། དེར་ཐལ། དེ་གཉིས་
ཀས་ཕྱི་རོལ་དོན་གྱིས་སྟོང་པའི་སྟོང་ཉིད་བསྒོམ་བྱའི་གཙོ་བོར་བྱས་ནས་བསྒོམ་པར་
མཚུངས་པའི་ཕྱིར། ཁ་ཅིག གང་ཟག་གི་བདག་མེད་རྟོགས་པའི་ཡེ་ཤེས་ཡིན་ན།

༣.༡
རྣལ་འབྱོར་གྱི་ས། །
རྣལ་འབྱོར་གྱི་ས་དང་པོ་ཡིན་པའི་ཁྱབ། ཆོས་ཀྱི་བདག་མེད་རགས་པ་རྟོགས་པའི་ཡེ་
ཤེས་ཡིན་ན། རྣལ་འབྱོར་གྱི་ས་གཉིས་པ་ཡིན་པས་ཁྱབ། སྤོས་བུལ་རྟོགས་པའི་ཡེ་
ཤེས་ཡིན་ན། རྣལ་འབྱོར་གྱི་ས་གསུམ་པ་ཡིན་པས་ཁྱབ་ཟེར་ན། སངས་རྒྱས་
འཕགས་པའི་རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན། རྣལ་འབྱོར་གྱི་ས་དང་པོ་
ཡིན་པར་ཐལ། གང་ཟག་གི་བདག་མེད་རྟོགས་པའི་ཡེ་ཤེས་ཡིན་པའི་ཕྱིར། དེར་
ཐལ༑ ༑ རྣམ་མཁྱེན་ཡིན་པའི་ཕྱིར། འདོད་ན། དེ་ཆོས་ཅན། ཐེག་དམན་གྱི་
རྟོགས་རིགས་སུ་གནས་པར་ཐལ། འདོད་པའི་ཕྱིར། འདོད་མི་ནུས་སོ། །གཉིས་
པ་ལ་ཡང་དེ་འཕེན་ནོ། གསུམ་པ་ལ་དེ་ཆོས་ཅན། དེར་ཐལ། དེའི་ཕྱིར། སྟོང་
ཉིད་རྟོགས་པའི་ཡེ་ཤེས་ཡིན་པའི་ཕྱིར། འདོད་མི་ནུས་ཏེ། ལྟ་སྤྱོད་གཉིས་སུ་ཕྱེ་
བའི་ལྟ་བའི་ཆར་གཏོགས་མ་ཡིན་པའི་ཕྱིར།། ༈ གཉིས་པ་རང་གིས་ལུགས་ལ།
ཞི་ལྷག་ཟུང་འབྲེལ་གྱི་རྟེན་བྱེད་པའི་རིགས་སུ་གནས་པའི་ལྟ་སྤྱོད་གཉིས་སུ་ཕྱེ་བའི་ལྟ་
བའི་ཆར་གཏོགས་པའི་མཁྱེན་པ། རྣལ་འབྱོར་གྱི་སའི་ངོ་བོ་དང་། དེ་ལ་གསུམ་དུ་
དབྱེར་ཡོད་དེ། གང་ཟག་གི་བདག་མེད་རྟོགས་པའི་རྣལ་འབྱོར་གྱི་ས། ཆོས་ཀྱི་
བདག་མེད་རགས་པ་རྟོགས་པའི་རྣལ་འབྱོར་གྱི་ས། སྟོང་ཉིད་རྟོགས་པའི་རྣལ་འབྱོར་
གྱི་ས་དང་གསུམ་ཡོད་པའི་ཕྱིར།། ༈ གསུམ་པ་རྩོད་པ་སྤོང་བ་ལ། ཁ་ཅིག
སངས་རྒྱས་འཕགས་པའི་རྒྱུད་ཀྱི་ཐེག་ཆེན་སེམས་བསྐྱེད་ཆོས་ཅན། རྣལ་འབྱོར་གྱི་
ས་ཡིན་པར་ཐལ། རྣལ་འབྱོར་གང་ཞིག་ས་ཡིན་པའི་ཕྱིར། ཕྱི་མ་དེར་ཐལ།
སངས་རྒྱས་ཀྱི་ས་ཡིན་པའི་ཕྱིར། ཁ་ཅིག མ་ཁྱབ། ཟེར་ན། སྔ་མ་ལ་རྣམ་པ་
གཅིག་ཏུ་མ་ཁྱབ། འདོད་ན་བཀག་ཟིན་ནོ། ཁ་ཅིག རྣལ་འབྱོར་གྱི་ས་དེ་ལ་
གསུམ་དུ་གྲངས་མ་ངེས་པར་ཐལ། རྣལ་འབྱོར་གྱི་ས་དེ་ལ་བཞིར་གྲངས་ངེས་པའི་

༣༤༢
སྤྱི་མཐའ་ཟུང་འབྲེལ་སྐབས་ལྔ་པ།
ཕྱིར༑ ཟེར་ན། སྐྱོན་མེད་དེ། བར་པ་གཉིས་ཀ་རྣལ་འབྱོར་གྱི་ས་གཉིས་པ་ཡིན་
པར་མཚུངས་པའི་ཕྱིར།།
ལྷན་ཅིག་དམིགས་ངེས།
༈ སྔོན་པོ་དང་དེའི་བློ་དག་ལྷན་ཅིག་དམིགས་པ་ངེས་པའི་ཕྱིར། ཞེས་སོགས་ཀྱི་
སྐབས་སུ། ལྷན་ཅིག་དམིགས་ངེས་ཡིན་ན། རྫས་གཅིག་ཡིན་པས་ཁྱབ་ཟེར་ན།
རྟོག་པ་དང་རྟོག་པའི་སྣང་བ་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན།
རྟོག་པ་ཆོས་ཅན། ཁྱོད་དང་ཁྱོད་ཀྱི་སྣང་བ་གཉིས་ལྷན་ཅིག་དམིགས་ངེས་ཡིན་པར་
ཐལ༑ ཁྱོད་རྟོག་པ་ཡིན་པའི་ཕྱིར། འདོད་མི་ནུས་སྟེ། རྫས་སུ་མ་གྲུབ་པའི་ཕྱིར།
ཁ་ཅིག སྔོན་པོ་དང་དེ་ངེས་པའི་ངེས་ཤེས་གཉིས། ལྷན་ཅིག་དམིགས་ངེས་ཡིན་
ཟེར་ན། དེ་མི་འཐད་པར་ཐལ། དེ་གཉིས་ལ་རྒྱུ་འབྲས་ཀྱི་འབྲེལ་བ་གྲུབ་པའི་ཕྱིར།
ཁ་ཅིག སྔོན་འཛིན་ཚད་མ་སྔོན་པོའི་འབྲས་བུ་ཡིན་ཟེར་བ་དང་། དེ་གཉིས་ལྷན་
ཅིག་དམིགས་ངེས་ཡིན་ཟེར་ན། དེ་མ་ཡིན་པར་ཐལ། དེ་ལྟ་ན་དེ་གཉིས་རྫས་
གཅིག་དང་ཐ་དད་གཉིས་ཀར་འགྱུར་པའི་ཕྱིར། དེར་ཐལ། སྔོན་པོ་དང་སྔོན་འཛིན་
ཚད་མ་གཉིས་རྒྱུ་འབྲས་ཡིན་ན། དེ་གཉིས་རྫས་ཐ་དད་ཡིན་དགོས་སོ། ། དེ་གཉིས་
ལྷན་ཅིག་དམིགས་ངེས་སུ་འདོད་ན་དུས་མཉམ་རྫས་གཅིག་ཏུ་འགྱུར་པའི་ཕྱིར།
གཞན་ཡང༌། དེ་ལྟར་འདོད་པ་མི་འཐད་པར་ཐལ། སྐབས་འདིར་སྔོན་པོ་དང་སྔོན་
འཛིན་ཚད་མ་རྒྱུ་འབྲས་སུ་མི་འདོད་པའི་ཕྱིར། དེར་ཐལ། སྐབས་འདིར་དེ་གཉིས་
ལྷན་ཅིག་དམིགས་ངེས་སུ་འདོད་པའི་ཕྱིར། དེར་ཐལ། སྐབས་འདིར་ཕྱི་རོལ་གྱི་
དོན་མེད་པར་འདོད་དགོས་པའི་ཕྱིར། ཁ་ཅིག སྔོན་པོ་དམིགས་བྱེད་ཀྱི་ཚད་མ་ཡིན་

༣༤༣
ལྷན་ཅིག་དམིགས་ངེས། །
ན༑ སྔོན་འཛིན་ཚད་མ་དམིགས་བྱེད་ཀྱི་ཚད་མ་ཡིན་པས་ཁྱབ། སྔོན་འཛིན་ཚད་མ་
དམིགས་བྱེད་ཀྱི་ཚད་མ་ཡིན་ན། སྔོན་པོ་དམིགས་བྱེད་ཀྱི་ཚད་མ་ཡིན་པས་ཁྱབ་ཟེར་
ན༑ འོ་ན། ཚུར་མཐོང་གི་རྒྱུད་ཀྱི་སྔོན་འཛིན་དབང་པོའི་མངོན་སུམ་གྱི་ཚད་མ་ཆོས་
ཅན༑ སྔོན་འཛིན་ཚད་མ་དམིགས་བྱེད་ཀྱི་ཚད་མ་ཡིན་པར་ཐལ། སྔོན་པོ་དམིགས་
བྱེད་ཀྱི་ཚད་མ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། འདོད་ན།
དེས་སྔོན་འཛིན་ཚད་མ་དམིགས་པར་ཐལ། འདོད་པའི་ཕྱིར། འདོད་ན། དེས་སྔོན་
འཛིན་ཚད་མ་གཞལ་བར་ཐལ། འདོད་པའི་ཕྱིར། འདོད་ན། སྔོན་འཛིན་ཚད་མ་
ཆོས་ཅན། སྔོན་པོ་ཡིན་པར་ཐལ། ཚུར་མཐོང་གི་རྒྱུད་ཀྱི་སྔོན་འཛིན་དབང་པོའི་
མངོན་སུམ་གྱི་དངོས་གཞལ་ཡིན་པའི་ཕྱིར། འདོད་མི་ནུས་ཏེ། ཤེས་པ་ཡིན་པའི་
ཕྱིར༑ གཞན་ཡང༌། ཚུར་མཐོང་གི་རྒྱུད་ཀྱི་སྔོན་འཛིན་ཚད་མ་ཉམས་སུ་མྱོང་བའི་
རང་རིག་ཆོས་ཅན། སྔོན་པོ་དམིགས་བྱེད་ཀྱི་ཚད་མ་ཡིན་པར་ཐལ། སྔོན་འཛིན་
ཚད་མ་དམིགས་བྱེད་ཀྱི་ཚད་མ་ཡིན་པའི་ཕྱིར། འདོད་ན། ཁ་ཕྱི་བལྟས་ཀྱི་ཤེས་པ་
ཡིན་པར་ཐལ། སོ་སྐྱེའི་རྒྱུད་ཀྱི་སྔོན་པོ་དམིགས་བྱེད་ཀྱི་ཚད་མ་ཡིན་པའི་ཕྱིར།
འདོད་མི་ནུས་ཏེ། ཁ་ནང་ཁོ་ན་ལ་ཕྱོགས་པའི་ཤེས་པ་ཡིན་པའི་ཕྱིར། དེར་ཐལ།
སོ་སྐྱེའི་རྒྱུད་ཀྱི་རང་རིག་ཡིན་པའི་ཕྱིར། ཁ་ཅིག འདུས་མཉམ་པའི་དངོས་པོ་ཡིན་
ན༑ ལྷན་ཅིག་དམིགས་ངེས་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན།
དེར་ཐལ། དེའི་ཕྱིར། 1:|: འདོད་ན། དེ་གཉིས་རྫས་གཅིག་ཡིན་པར་ཐལ། དེ་
གཉིས་ལྷན་ཅིག་དམིགས་ངེས་སུ་བྱུང་པའི་དངོས་པོ་ཡིན་པའི་ཕྱིར། འདོད་མི་ནུས་
ཏེ༑ རྫས་ཐ་དད་ཡིན་པའི་ཕྱིར།། ༈ གཉིས་པ་རང་ལུགས་ལ། སྔོན་པོ་དང་སྔོན་
འཛིན་ཚད་མ་གཉིས་ཆོས་ཅན། རྫས་གཞན་མ་ཡིན་ཏེ། ལྷན་ཅིག་དམིགས་ངེས་

༣༨༩
 སྤྱི་མཐའ་ཟུང་འབྲེལ་སྐབས་ལྔ་པ།
ཡིན་པའི་ཕྱིར། དེ་ལྟར་ཡིན་ཏེ། དེ་གཉིས་དུས་མཉམ་ཐ་དད་གང་ཞིག སྔོན་པོ་
དམིགས་བྱེད་ཀྱི་ཚད་མའི་རྫས་སུ་སྐྱེས་ན། སྔོན་འཛིན་ཚད་མ་དམིགས་བྱེད་ཀྱི་ཚད་
མའི་རྫས་སུ་སྐྱེས་པས་ཁྱབ། །སྔོན་འཛིན་ཚད་མ་དམིགས་བྱེད་ཀྱི་ཚད་མའི་རྫས་
སུ་སྐྱེས་ན། སྔོན་པོ་དམིགས་བྱེད་ཀྱི་ཚད་མའི་རྫས་སུ་སྐྱེས་པས་ཁྱབ་པའི་ཕྱིར། །
༈ གསུམ་པ་རྩོད་པ་སྤོང་བ་ལ། ཁ་ཅིག སྔོན་པོ་དང་སྔོན་འཛིན་ཚད་མ་རྫས་
གཅིག་མ་ཡིན་པར་ཐལ། སྔོན་པོ་དེ་སྔོན་འཛིན་ཚད་མའི་རྒྱུ་ཡིན་པའི་ཕྱིར། དེར་
ཐལ༑ མདོ་སྡེ་པས་དེ་ལྟར་འདོད་པའི་ཕྱིར། ཟེར་ན། མ་ཁྱབ། ཁ་ཅིག སྔོན་པོ་
དང་སྔོན་འཛིན་ཚད་མ་གཉིས་ངོ་བོ་གཅིག་པར་ཐལ། དེ་གཉིས་རྫས་གཅིག་ཡིན་པའི་
ཕྱིར་༑ དེར་ཐལ། དེ་གཉིས་ཐ་དད་གང་ཞིག རྫས་གཞན་མ་ཡིན་པའི་ཕྱིར།།
འདོད་ན། དེ་གཉིས་བདག་ཉིད་གཅིག་པར་ཐལ། འདོད་པའི་ཕྱིར། འདོད་ན།
སྔོན་པོ་སྔོན་འཛིན་ཤེས་པའི་བདག་ཉིད་ཡིན་པར་ཐལ། འདོད་པའི་ཕྱིར། འདོད་ན།
སྔོན་པོ་སྔོན་འཛིན་ཤེས་པ་ཡིན་པར་ཐལ། འདོད་པའི་ཕྱིར་ན། མ་ཁྱབ། ཁ་ཅིག་
སྔོན་པོ་དང་སྔོན་འཛིན་ཚད་མ་གཉིས་ལྷན་ཅིག་དམིགས་ངེས་མ་ཡིན་པར་ཐལ། དེ་
གཉིས་རྫས་ཐ་དད་ཡིན་པའི་ཕྱིར། དེར་ཐལ། སྔོན་པོ་ཕྱི་རོལ་གྱི་དོན་དུ་གྲུབ།
སྔོན་འཛིན་ཤེས་པ་དེའི་ངོ་བོར་མ་གྲུབ་པའི་ཕྱིར། དང་པོ་དེར་ཐལ། སྔོན་པོ་ཕྱི་རོལ་
གྱི་ཆོས་སུ་གྲུབ་པའི་ཕྱིར། ཟེར་ན། ་མ་ཁྱབ། རྟགས་དེར་ཐལ། སྔོན་པོ་ཕྱིའི་
གཟུགས་ཡིན་པའི་ཕྱིར།། ༈ གསུམ་པ་དབུ་མ་པས་ཆོས་ཐམས་ཅད་བདེན་སྟོང་དུ་
ཁས་ལེན་དགོས་པར་བསྟན་པ་ནི། འདི་ལ་བསལ་བྱ་ཅི་ཡང་མེད། །ཅེས་སོགས་
རྐང་བ་བཞིས་སྟོན་ཏེ། དོན་ནི། འགྲེལ་པར། གང་ཞིག་གི་ཕྱིར་དངོས་པོ་མངོན་
པར་ཞེན་པ་ལས། ཞེས་སོགས་གསུང་། འདིའི་སྐབས་སུ་གཉིས་ལས་ཚིག་དོན་

ལྷན་ཅིག་དམིགས་ངེས། །
དང་༑ མཐའ་དཔྱད་པའོ། །དང་པོ་ནི། ཁམས་རང་བཞིན་གྱིས་རྣམ་པར་དག་པ་
འདི་ལ་ཆོས་ཅན། གང་ཟག་དང་ཆོས་ཀྱི་བདག་འཛིན་གཉིས་ཀྱི་ཡུལ་བདག་གཉིས་
སྔར་ཡོད་གསར་དུ་བསལ་བར་བྱ་བ་དང་བདག་འཛིན་གཉིས་དོན་དམ་པར་གྲུབ་པ་ཅི་
ཡང་མེད་དེ། བདག་འཛིན་གཉིས་ཀྱི་ཞེན་ཡུལ་དང་ཉོན་མོངས་དོན་དམ་པར་གྲུབ་མ་
མྱོང་བའི་ཕྱིར། ཡང་ཁམས་རྣམ་དག་འདི་ལ་ཆོས་ཅན། སྔར་མེད་པའི་བདག་མེད་
གཉིས་གསར་དུ་གཞག་པར་བྱ་བ་ཅུང་ཟད་ཀྱང་མེད་དེ། བདག་གཉིས་གདོད་མ་ནས་
མ་གྲུབ་པའི་རང་བཞིན་ཡིན་པའི་ཕྱིར། རྒྱུ་མཚན་དེས་ན་ཤེས་བྱ་ཆོས་ཅན། རྟེན་
འབྲེལ་བདེན་པར་མེད་པའི་ཡང་དག་པའི་དོན་ཉིད་ལ་མཉམ་པར་བཞག་པའི་ཤེས་རབ་
ཀྱིས་ཡུལ་དེ་ལ་ཡང་དག་པར་ལྟ་བ་ཡིན་ཏེ། ཤེས་རབ་དེས་ཡང་དག་པའི་དོན་ཇི་ལྟ་
བ་བཞིན་དུ་མཐོང་ནས་ཡང་དང་ཡང་དུ་གོམས་པར་བྱས་པས་མཐོང་བ་པོ་སྒྲིབ་གཉིས་
ལས་རྣམ་པར་གྲོལ་བར་འགྱུར་བའི་ཕྱིར་རོ། །གཉིས་པ་མཐའ་དཔྱད་པ་ལ་གཉིས་
ལས༑ དང་པོ་ལ། ཁ་ཅིག གང་ཟག་གི་བདག་མེད་གཞི་དབུ་མ་ཡིན་པའི་ཕྱིར་
ཟེར་ན། འོ་ན། དེ་ཆོས་ཅན། དོན་དམ་བདེན་པ་ཡིན་པར་ཐལ། དབུ་མ་ཡིན་
པའི་ཕྱིར། དེར་ཐལ། གཞི་དབུ་མ་ཡིན་པའི་ཕྱིར། རྟགས་ཁས། འདོད་མི་ནུས་
ཏེ༑ ཀུན་རྫོབ་བདེན་པ་ཡིན་པའི་ཕྱིར། ཁ་ཅིག བདག་མེད་རྟོགས་པའི་ཤེས་རབ་
དེ་ལམ་དབུ་མ་ཡིན་པའི་ཕྱིར་ཟེར་ན། དེ་མི་འཐད་པར་ཐལ། དེ་ལམ་མ་ཡིན་པའི་
ཕྱིར༑ ཁ་ཅིག མ་ཁྱབ་ཟེར། མ་གྲུབ་ན་དེ་ཆོས་ཅན། དེར་ཐལ། ཁྱོད་ལམ་མ་
ཞུགས་ན་ཡོད་པའི་ཕྱིར། ཁ་ཅིག་འབྲས་བུ་དབུ་མ་ཡིན་ན། དབུ་མ་ཡིན་པས་ཁྱབ་
ཟེར་ན། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། དེར་ཐལ།
དེའི་ཕྱིར། དེར་ཐལ། མྱང་འདས་ཡིན་པའི་ཕྱིར། འདོད་མི་ནུས་ཏེ། ཀུན་རྫོབ་

3LS
 སྤྱི་མཐའ་ཟུང་འབྲེལ་སྐབས་ལྔ་པ།
བདེན་པ་ཡིན་པའི་ཕྱིར། ཁ་ཅིག དེ་ཡིན་ན། དབུ་མ་མ་ཡིན་པས་ཁྱབ་ཟེར་ན།
རྣམ་མཁྱེན་བདེན་སྟོང་ཆོས་ཅན། དེར་ཐལ། དེའི་ཕྱིར། རྟགས་གསལ་སླ།།
༈ གཉིས་པ་རང་ལུགས་ལ། གཟུགས་སོགས་བདེན་སྟོང་གཞི་དབུ་མ། དེ་རྟོགས་
པའི་ཡེ་ཤེས་ལམ་དབུ་མ། ངོ་བོ་ཉིད་སྐུ་ལྟ་བུ་འབྲས་བུ་དབུ་མ་ཡིན་ནོ།།
:ཀ་བ་དང་བད ག
མཐོང་ལམ་རྩེ་སྦྱོར
། ན་ 
༈ གསུམ་པ་མཐོང་ལམ་རྩེ་སྦྱོར་གྱི་ངོ་བོ་བཤད་པ་ལ་གཉིས། དངོས་དང༌།
སྤངས་པ་ལ་དབང་བྱེད་པའོ། །དང་པོ་ནི། སྦྱིན་པ་ལ་སོགས་རེ་རེར་ནི། །ཞེས་
སོགས་རྐང་པ་བཞི་གསུངས་ཏེ། དོན་ནི། འགྲེལ་པར། སྦྱིན་པ་ལ་སོགས་པ་ཕ་
རོལ་ཏུ་ཕྱིན་པ་དྲུག་པོ་དག་སོ་སོར། ཞེས་པ་ནས། ཉོན་མོངས་པ་བརྒྱ་རྩ་བརྒྱད་
སྤངས་པ་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་འཐོབ་བོ། །ཞེས་པའི་བར་
གསུངས༑ འཕྲོས་ནི། རབ་འབྱོར་འདི་ལ་བྱང་ཆེན་སྦྱིན་པ་སྦྱིན་པ་ན་ཐམས་ཅད་
མཁྱེན་པ་ཉིད་དུ་ཡོངས་སུ་བསྔོ་ཞིང་སྦྱིན་པར་བྱེད་དོ། །ཞེས་སོགས་གསུངས་པ་
ལས་འཕྲོས། འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ།།
དང་པོ་ནི། སྦྱིན་པ་ལ་སོགས་པའི་ངོ་བོ་རེ་རེར་ནི་སྦྱིན་སོགས་དེ་དག་དྲུག་གི་ཕན་
ཚུན་བསྡུས་པ་གང་ཡིན་པ་སྐད་ཅིག་གཅིག་པའི་སྡུག་བསྔལ་ལ་ཆོས་ཤེས་པའི་བཟོད་
པ་ཡིས་བསྡུས་པའི་མཐོང་ལམ་བར་ཆད་མེད་ལམ་དེ་ཆོས་ཅན། སྐབས་འདིར་མཐོང་
བའི་ལམ་གྱི་རྩེ་སྦྱོར་ཡིན་ཏེ། མཐོང་སྤང་ཤེས་སྒྲིབ་དངོས་སུ་འཇོམས་པར་བྱེད་པའི་
ཐེག་ཆེན་གྱི་བདེན་པ་མངོན་རྟོགས་ཡིན་པའི་ཕྱིར། གཉིས་པ་མཐའ་དཔྱད་པ་ལ་
གསུམ་ལས། དང་པོ་ལ། ཁ་ཅིག ཕྱིན་དྲུག་གིས་ཟིན་པའི་སྒོ་ནས་ཤེས་སྒྲིབ་ཀུན་

༣L༧
ན་མཐོང་ལམ་རྩེ་སྦྱོར། །
བཏགས་ཀྱི་དངོས་གཉེན་བྱེད་པའི་ཐེག་ཆེན་གྱི་བདེན་པ་མངོན་རྟོགས། མཐོང་ལམ་
རྩེ་སྦྱོར་གྱི་མཚན་ཉིད་ཟེར་ན། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཐེག་ཆེན་གྱི་མཐོང་ལམ་
ཡིན་པའི་ཕྱིར། འདོད་མི་ནུས་ཏེ། ཤེས་སྒྲིབ་ཀུན་བཏགས་སྤངས་པའི་ཡེ་ཤེས་ཡིན་
པའི་ཕྱིར། ཁ་ཅིག མཐོང་ལམ་རྩེ་སྦྱོར་ཡིན་ན། སྦྱིན་སོགས་ཀུན་རྫོབ་ཀྱི་བྱ་བ་ལ་
མངོན་གྱུར་དུ་འཇུག་པས་ཁྱབ་ཟེར་ན། ཐེག་ཆེན་མཐོང་ལམ་བར་ཆད་མེད་ལམ་ཆོས་
ཅན༑ དེར་ཐལ། དེའི་ཕྱིར། འདོད་ན། ཀུན་རྫོབ་ཀྱི་སྤྲོས་པ་ལ་མངོན་གྱུར་དུ་
འཇུག་པར་ཐལ། འདོད་པའི་ཕྱིར། འདོད་མི་ནུས་ཏེ། སྟོང་ཉིད་མངོན་སུམ་དུ་
རྟོགས་པའི་སློབ་ལམ་ཡིན་པའི་ཕྱིར། ཁ་ཅིག ཉོན་མོངས་པ་བརྒྱ་རྩ་བརྒྱད་སྤངས་
ཞེས་པའི་ཚིག་ཟུར་གྱི་སྐབས་སུ་བསྟན་པའི་ཉོན་མོངས་ཡིན་ན། ཉོན་མོངས་ཡིན་
པས་ཁྱབ་ཟེར་ན། ཤེས་སྒྲིབ་གཟུང་འཛིན་གྱི་རྣམ་པར་རྟོག་པ་བཞི་ཆོས་ཅན། དེར་
ཐལ༑ དེའི་ཕྱིར། དེར་ཐལ། ཤེས་སྒྲིབ་གཟུང་འཛིན་གྱི་རྣམ་པར་རྟོག་བ་བཞི་པོ་རེ་
རེ་ལ་ཆེ་འབྲིང་ཆུང་ངུ་དགུར་བྱས་ནས་སོ་དྲུག་པ་གསུམ་ནི་ཁམས་གསུམ་པོ་སོ་སོ་ལ་
སྦྱར་ནས་ཤེས་སྒྲིབ་གཟུང་འཛིན་གྱི་རྣམ་པར་རྟོག་པ་བརྒྱ་རྩ་བརྒྱད་དུ་ཕྱེ་བ་དེ་ལ་འདིར་
ཉོན་མོངས་ཀྱི་མིང་གིས་བཏགས་པ་ཡིན་པའི་ཕྱིར།། ༈ གཉིས་པ་རང་ལུགས་ལ།
ཕྱིན་དྲུག་གི་ཉམས་ལེན་གྱིས་ཟིན་པའི་སྒོ་ནས་སྟོང་ཉིད་ལ་རྩེ་གཅིག་ཏུ་མཉམ་པར་
བཞག་པའི་ཐེག་ཆེན་གྱི་བདེན་པ་མངོན་རྟོགས། སྐབས་འདིར་དངོས་སུ་བསྟན་པའི་
མཐོང་ལམ་རྩེ་སྦྱོར་གྱི་མཚན་ཉིད།། ༈ གསུམ་པ་རྩོད་པ་སྤོང་བ་ལ། ཁ་ཅིག་
ཐེག་ཆེན་མཐོང་ལམ་རྣམ་གྲོལ་ལམ་ཆོས་ཅན། སྐབས་འདིར་དངོས་སུ་བསྟན་པའི་
མཐོང་ལམ་རྩེ་སྦྱོར་ཡིན་པར་ཐལ། མཚན་ཉིད་དེའི་ཕྱིར། འདོད་ན། དེ་མ་ཡིན་

༣ཆན་
སྤྱི་མཐའ་ཟུང་འབྲེལ་སྐབས་ལྔ་པ།
པར་ཐལ། དེ་གཞུང་འོག་མ། དེ་ནས་སེང་གེ་རྣམ་བསྒྱིངས་པའི། །ཞེས་པའི་
སྐབས་ནས་དངོས་སུ་བསྟན་པའི་མཐོང་ལམ་རྩེ་སྦྱོར་ཡིན་པའི་ཕྱིར། ཟེར་ན། མ་
ཁྱབ་སྟེ། གཞུང་སྔ་ཕྱི་དེ་གཉིས་ཀའི་སྐབས་ནས་དངོས་སུ་བསྟན་པའི་མཐོང་ལམ་
གཉིས་མི་འགལ་བའི་ཕྱིར། ཁ་ཅིག ཐེག་ཆེན་མཐོང་ལམ་རྣམ་གྲོལ་ལམ་དེས།
ཤེས་སྒྲིབ་གཟུང་འཛིན་གྱི་རྣམ་པར་རྟོག་པ་བརྒྱ་རྩ་བརྒྱད་སྤངས་ཟིན་པར་ཐལ།
འདིའི་ཐད་ཀྱི་འགྲེལ་བ་ལས། གཟུང་བ་དང་འཛིན་པའི་རྣམ་པར་རྟོག་པ་བརྒྱ་རྩ་
བརྒྱད་སྤངས་པས། ཞེས་གསུངས་པའི་ཕྱིར། ཟེར་ན། སྐྱོན་མེད་དེ། ཤེས་སྒྲིབ་
ཀུན་བཏགས་ཀྱིས་བསྡུས་པ་རྣམས་སྤངས་པ་ལ་དགོངས་པའི་ཕྱིར། ད་
རྟེན་འབྲེལ་གཉིས་པ། །
༈ དེ་ནས་སེང་གེ་རྣམ་བསྒྱིངས་པའི། །ཞེས་སོགས་རྐང་པ་བཞི་གསུངས་ཏེ།
དོན་ནི། འགྲེལ་པར། མཐོང་བའི་ལམ་ཐོབ་པའི་རྣལ་འབྱོར་པ་དེ་ཉོན་མོངས་པ་དང་
ཤེས་བྱའི་སྒྲིབ་པའི་འཇིག་པ་མེད་པའི་ཕྱིར། ཞེས་སོགས་གསུངས། འཕྲོས་ནི།
བྱང་སེམས་དེ་རྣམ་པར་ཐར་པ་བརྒྱད་པོ་དེ་དག་དང་མཐར་གྱིས་གནས་པའི་སྙོམས་
པར་འཇུག་པ་དགུ་པོ་དེ་དག་རྣམ་པར་ཕྱེ་ཞིང་། སེང་གེ་རྣམ་པར་བསྒྱིངས་པའི་
ཏིང་ངེ་འཛིན་ལ་སྙོམས་པར་འཇུག་གོ ཞེས་སོགས་གསུངས་པ་ལས་འཕྲོས་སོ།།
འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི།
བཤད་ཟིན་པའི་དེ་ནས་མཐོང་ལམ་རྩེ་སྦྱོར་ལ་གནས་པའི་སེམས་དཔའ་ཆོས་ཅན།
རང་གི་སྤངས་པ་ལ་དབང་བྱེད་པའི་བྱེད་ལས་ཁྱད་པར་ཅན་དང་ལྡན་པ་ཡིན་ཏེ།
མཉམ་གཞག་ཏུ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་ཞུགས་

༣ke
རྟེན་འབྲེལ་གཉིས་པ། །
ནས་དུས་ཕྱིས་རྗེས་ཐོབ་ཏུ་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ཀྱི་
ལུགས་མཐུན་དང་ལུགས་མི་མཐུན་ལ་རྟོག་པར་བྱེད་པའི་སེམས་དཔའ་ཡིན་པའི་
ཕྱིར༑༑ ༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག་
རྟེན་འབྲེལ་ཡིན་ན། འབྲེལ་བ་ཡིན་པས་ཁྱབ་ཟེར་ན། མྱུ་གུ་ཆོས་ཅན། དེར་ཐལ།
དེའི་ཕྱིར། དེར་ཐལ། གཞི་གྲུབ་པའི་ཕྱིར། ཁྱབ་སྟེ། རྩ་ཤེས་ལས། གང་ཕྱིར་
རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་
པའི༑ ༑ཆོས་འགའ་ཡོད་པ་མ་ཡིན་ནོ། །ཞེས་གསུངས་པའི་ཕྱིར། ཁ་ཅིག རྟེན་
འབྱུང་ཡིན་ན། འབྱུང་བ་ཡིན་པས་ཁྱབ་ཟེར་ན། ནམ་མཁའ་ཆོས་ཅན། དེར་ཐལ།
དེའི་ཕྱིར། དེར་ཐལ། སྔར་གྱི་ལུང་དེའི་ཕྱིར་དང་། རྩེ་ཤེའི་ཊིཀ་ཆེན་ལས་ཀྱང་
གསུངས་པའི་ཕྱིར། ཁ་ཅིག རྟེན་འབྱུང་ཡིན་ན། བརྟེན་ནས་འབྱུང་བས་ཁྱབ་ཟེར་
ན༑ སྟོང་ཉིད་ཆོས་ཅན། དེར་ཐལ། དེའི་ཕྱིར། འདོད་ན། བརྟེན་ནས་སྐྱེ་བར་
ཐལ་ལོ། ཁ་ཅིག མ་རིག་པ་ཡིན་ན། དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་
པས་ཁྱབ་ཟེར་ན། ལས་འབྲས་ལ་རྨོངས་པའི་མ་རིག་པ་ཆོས་ཅན། དེར་ཐལ།
དེའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར།
དེར་ཐལ། ཀུན་ལས་བཏུས་པ་ལས། རྨོངས་པ་ནི་རྣམ་པ་གཉིས་ཏེ། འབྲས་བུའི་
རྣམ་པར་སྨིན་པ་ལ་རྨོངས་པ་དང༌། དེ་ཁོ་ནའི་དོན་ལ་རྨོངས་པའོ། །ཞེས་གསུངས་
པའི་ཕྱིར། འདོད་མི་ནུས་སོ། ཁ་ཅིག མ་རིག་པ་ཡིན་ན། ཡན་ལག་བཅུ་
གཉིས་ཀྱི་ཐོག་མར་གྱུར་པའི་མ་རིག་པ་ཡིན་པས་ཁྱབ་ཟེར་ན། འཕགས་པའི་རྒྱུད་ཀྱི་
མ་རིག་པ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེ་ཡིན་པའི་
ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེའི་རྒྱུད་ལ་གང་ཟག་གི་བདག་

༣e༠
 སྤྱི་མཐའ་ཟུང་འབྲེལ་སྐབས་ལྔ་པ།
འཛིན་ལྷན་སྐྱེས་ཡོད་པའི་ཕྱིར། འདོད་མི་ནུས་ཏེ། འཕགས་པའི་རྒྱུད་ལ་ཡང་སྲིད་
ཕྱི་མ་འཕེན་བྱེད་ཀྱི་ལས་གསར་དུ་གསོག་པའི་མ་རིག་པ་མེད་པའི་ཕྱིར། ཁ་ཅིག
ཉོན་མོངས་ཅན་མ་ཡིན་པའི་མ་རིག་པ་དེ། མ་རིག་པ་ཡིན་ཟེར་ན། དེ་མི་འཐད་
པར་ཐལ། མ་རིག་པ་ཡིན་ན། ཉོན་མོངས་ཅན་གྱི་མ་རིག་པ་ཡིན་དགོས་པའི་ཕྱིར།
དེས་མཚོན་མཐའ་དཔྱོད་གཞན་ཡང་ཤེས་པར་བྱའོ།། ༈ གཉིས་པ་རང་གི་ལུགས་
ལ༑ ཡན་ལག་བཅུ་གཉིས་ཀྱི་འཇོག་ཚུལ་མདོར་བསྡུས་ཏེ་འཆད་པར་འདོད་པས་དེ་
ལྟར་བཤད་པ་ལ་གསུམ། དབྱེ་བ་བྱེད་ལས་དང་བཅས་པ་བཤད་པ། བསྡུ་བ་བཤད་
པ༑ ཚེ་དུ་ལ་རྫོགས་པ་བཤད་པའོ། །དང་པོ་ནི། མ་རིག་པ་ནས། རྒ་ཤིའི་བར་
བཅུ་གཉིས་ཏེ། ཡན་ལག་དང་པོ་ལ་རྒྱའི་ཀུན་སློང་དང༌། དུས་ཀྱི་ཀུན་སློང་གི་མ་
རིག་པ་གཉིས། གཉིས་པ་ལ་དགེ་མི་དགེ་མི་གཡོ་བའི་ལས་གསུམ། གསུམ་པ་ལ་
རྒྱ་དུས་དང་འབྲས་དུས་ཀྱི་རྣམ་ཤེས་གཉིས། བཞི་པ་ལ་ཚོར་འདུ་སོགས་མིང་དང་
མེར་མེར་པོ་སོགས་གཟུགས་ཏེ་མིང་གཟུགས་གཉིས། ལྔ་པར་མིག་ནས་ཡིད་ཀྱི་སྐྱེ་
མཆེད་ཀྱི་བར་དྲུག །དྲུག་པ་དེ་ལ་བརྟེན་པའི་རེག་པ་དྲུག །བདུན་པར་དེ་ལས་བྱུང་
བའི་ཚོར་བ་དྲུག །བརྒྱད་པ་ལ་འདོད་སྲེད་སྲིད་སྲེད་འཇིག་སྲེད་གསུམ། དགུ་པ་ལ་
འདོད་པ་ཉེ་བར་ལེན་པ། དེ་བཞིན་དུ་ལྟ་བ་ཚུལ་ཞུགས་མཆོག་འཛིན་བདག་ཏུ་སྨྲ་བ་
ཉེ་བར་ལེན་པ་སྟེ་བཞི། བཅུ་པ་ནི་སྔར་གྱི་ལས་དེ་གསོས་བཏབ་ནས་ནུས་པ་མཐུ་ཅན་
དུ་གྱུར་པའོ། །བཅུ་གཅིག་པ་ནི། སྐྱེ་གནས་སུ་ཉིང་མཚམས་སྦྱར་བའོ། །བཅུ་
གཉིས་པ་ནི་ཕུང་པོའི་རིས་མཐུན་འདོར་བ་ན་ཚོད་གཞན་དུ་འགྱུར་བའོ། ། དེ་ཡང་མ་
རིག་པ། འདུ་བྱེད་ཀྱི་ལས། སྲེད་པ། ལེན་པ། སྲིད་ལས་ལྔ་ནི་རྒྱུ་དང༌།
འབྲས་དུས་ཀྱི་རྣམ་ཤེས། མིང་གཟུགས། སྐྱེ་མཆེད་དྲུག རེག་པ། ཚོར་བ།

༣e༡
རྟེན་འབྲེལ་གཉིས་པ། །
སྐྱེ་བ། རྒ་ཤི་བདུན་ནི་འབྲས་བུ་ཡིན་ལ། རྒྱུ་དེ་དག་གིས་འབྲས་བུ་དེ་རྣམས་ཇི་ལྟར་
འཕེན་པ་དང་འགྲུབ་པ་ནི། ཡན་ལག་དང་པོ་མ་རིག་པའི་དབང་གིས་གཉིས་པ་འདུ་
བྱེད་ཀྱི་ལས་བསགས། ལས་དེས་རྒྱུ་དུས་ཀྱི་རྣམ་ཤེས་ཀྱི་སྟེང་དུ་ཡང་སྲིད་ཕྱི་མ་
འགྲུབ་རུང་གི་བག་ཆགས་བཞག བག་ཆགས་དེ་ལ་སྲེད་ལེན་གཉིས་ཀྱིས་གསོས་
བཏབ་པས་ལས་དེ་ཡང་སྲིད་ཕྱི་མ་བསྐྱེད་པའི་ནུས་པ་མཐུ་ཅན་དུ་གྱུར་པའི་སྲིད་ལས་
སུ་གྲུབ། སྲིད་ལས་དེས་རྒྱུ་དུས་ཀྱི་རྣམ་ཤེས་དེ་མངལ་དུ་ཉིད་མཚམས་སྦྱར་མ་
ཐག་ཏུ་འབྲས་དུས་ཀྱི་རྣམ་ཤེས་སུ་སོང་བ་དང་མཉམ་དུ་སྐྱེ་བ་གྲུབ། དེའི་ཚེ་མིང་
གཟུགས་ཀྱི་འགོ་བརྩམས་པ་ནས་ཚོར་བའི་བར་དང་སྐྱེ་རྒ་ཡང་རིམ་གྱིས་གྲུབ་བོ།།
༈ གཉིས་པ་བསྡུ་བ་ལ་གཉིས་ཏེ། ཉོན་མོངས་ཀྱི་བསྡུ་བ་དང་། རྒྱུ་འབྲས་ཀྱི་བསྡུ་
བའོ༑ ༑ མ་རིག་པ་སྲེད་ལེན་གསུམ་ནི་ཉོན་མོངས་ཀྱི་ཀུན་ནས་ཉོན་མོངས་པར་འདུ།
འདུ་བྱེད་དང་སྲིད་ལས་གཉིས་ལས་ཀྱི་ཀུན་ནས་ཉོན་མོངས་པར་འདུ། ལྷག་མ་བདུན་
ནི་གཞིའི་ཀུན་ནས་ཉོན་མོངས་པར་འདུའོ། །གཉིས་པ་རྒྱུ་འབྲས་ཀྱི་བསྡུ་བ་ནི། མ་
རིག་པ་དང་འདུ་བྱེད་རྒྱུ་དུས་ཀྱི་རྣམ་ཤེས་གསུམ་ནི་འཕེན་བྱེད་ཀྱི་རྒྱུ་དང༌། འབྲས་
དུས་ཀྱི་རྣམ་ཤེས་ནས་ཚོར་བའི་བར་ནི་དེས་འཕངས་པའི་འབྲས་བུ་ཡིན། སྲེད་ལེན་
སྲེད་པ་གསུམ་ནི་འགྲུབ་བྱེད་ཀྱི་རྒྱུ་དང་། སྐྱེ་བ་དང་རྒ་ཤི་གཉིས་པོ་དེས་འཕངས་པའི་
འབྲས་བུའོ། །འཕངས་པའི་དོན་ནི་མ་རིག་པས་ཀུན་ནས་བསླངས་ཏེ་འདུ་བྱེད་ཀྱིས་
ལས་བསགས་པའི་བག་ཆགས་རྒྱུ་དུས་ཀྱི་རྣམ་ཤེས་ཀྱི་སྟེང་དུ་བསྒོས་པའི་ཚུལ་གྱིས་
མིང་གཟུགས་ནས་ཚོར་བའི་བར་འགྲུབ་རུང་དུ་བྱས་པའི་དོན་ནོ། ། གྲུབ་པའི་དོན་
ཡང་སྔར་འཕངས་པ་དེ་ཉིད་ཇི་ལྟ་བ་བཞིན་དུ་གྲུབ་པར་བྱས་པའོ།། ༈ གསུམ་པ་ཚེ་
དུ་ལ་རྫོགས་པ་ནི། བཅུ་གཉིས་པོ་དེ་མྱུར་ན་ཚེ་གཉིས་ལ་རྫོགས་ནུས་ཤིང་། བུལ་

༣༩༢
 སྤྱི་མཐའ་ཟུང་འབྲེལ་སྐབས་ལྔ་པ།
ཡང་ཚེ་གསུམ་ལས་མི་འགྱང་བར་རྫོགས་ནུས་སོ། ། ཇི་ལྟར་བུལ་ཡང་ཚེ་གསུམ་དུ་
མ་ངེས་པའི་སྐྱོན་མེད་དེ། འཕེན་བྱེད་དང་འཕངས་པའི་འབྲས་བུའི་བར་དུ་ཚེ་དུ་མས་
ཆོད་པ་ཡོད་ཀྱང་རྟེན་འབྲེལ་གཞན་གྱི་ཚེ་ཡིན་གྱི། རྟེན་འབྲེལ་ཚར་གཅིག་གི་དབང་
དུ་བྱས་པའི་ཚེ་མ་ཡིན་པའི་ཕྱིར། མྱུར་ཡང་ཚེ་གཅིག་ཁོ་ན་ལ་རྫོགས་པ་ནི་མི་སྲིད་དེ།
འདི་དག་ཚེ་སྔ་མ་ལ་བསགས་པའི་ལས་ལ་བརྟེན་ནས་སྐྱེ་བ་ཕྱི་མ་ལེན་པའི་རྒྱུ་འབྲས་
ཀྱི་དབང་དུ་བྱས་པ་ཡིན་པའི་ཕྱིར། འོ་ན། མདོ་ལས། གོ་རིམ་བཤད་པ་དང་
འགལ་ལོ་ཞེ་ན། མི་འགལ་ཏེ། མདོ་ལས་བཤད་པ་ནི་སྔ་མ་ལས་ཕྱི་མ་འབྱུང་བའི་
རྟེན་འབྲེལ་གྱི་རིམ་པ་གཞན་གྱི་དབང་དུ་བྱས་ལ། འདིར་སྲེད་ལེན་སྲིད་པ་གསུམ་
གོང་དུ་བླངས་པ་ནི་གང་ཟག་གཅིག་སྲིད་པར་སྐྱེ་བ་ལེན་པའི་རྒྱ་འབྲས་ཚར་གཅིག་གི་
དབང་དུ་བྱས་པ་ཡིན་པའི་ཕྱིར། འོ་ན། བྱང་སེམས་མཐོང་ལམ་པས་རྟེན་འབྲེལ་
ཡན་ལག་བཅུ་གཉིས་ལ་ལུགས་མཐུན་ ལུགས་མི་མཐུན་དུ་རྟོགས་ཚུལ་གང་ཞེ་ན།
བྱང་སེམས་དེ་ཆོས་ཅན། ཁྱོད་ཀྱི་རྟེན་འབྲེལ་ལུགས་མཐུན་མི་མཐུན་དུ་རྟོགས་ཚུལ་
ཡོད་དེ། མཉམ་གཞག་སེངྒེ་རྣམ་པར་བསྒྱིངས་པའི་ཏིང་ངེ་འཛིན་ལས་ལངས་རྗེས་
སུ་མ་རིག་པའི་རྐྱེན་གྱིས་འདུ་བྱེད་འབྱུང་བ་ནས། སྐྱེ་བའི་རྐྱེན་གྱིས་རྒ་ཤི་འབྱུང་བའི་
བར་གྱི་ཉོན་མོངས་ཕྱོགས་ཀྱི་རྟེན་འབྲེལ་ལུགས་མཐུན་དང༌། མ་རིག་པ་འགགས་
པས་འདུ་བྱེད་འགག་པ་ནས་སྐྱེ་བ་འགགས་པས་རྒ་ཤི་འགག་པའི་བར་རྣམ་བྱང་
ཕྱོགས་ཀྱི་རྟེན་འབྲེལ་ལུགས་མཐུན་དང༌། ཡང་རྒ་ཤི་སྐྱེ་བ་ལས་འབྱུང་བ་ནས་འདུ་
བྱེད་མ་རིག་པ་ལས་འབྱུང་བའི་བར་ཉོན་མོངས་ཕྱོགས་ཀྱི་རྟེན་འབྲེལ་ལུགས་མི་མཐུན་
དང་༑ རྒ་ཤི་འགགས་པས་མ་རིག་པ་འགག་པའི་བར་རྣམ་བྱང་ཕྱོགས་ཀྱི་རྟེན་འབྲེལ་
ལུགས་མི་མཐུན་ལ་རྟོགས་པར་བྱེད་པའི་ཕྱིར།། ༈ གསུམ་པ་རྩོད་པ་སྤོང་བ་ལ།

༣༩༣
རྟེན་འབྲེལ་གཉིས་པ། །
ཁ་ཅིག གཞི་གྲུབ་ན་རྟེན་འབྲེལ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་ཡིན་ན། རང་བཞིན་གྱིས་སྟོང་པ་ཡིན་དགོས་པར་ཐལ། འདོད་པའི་
ཕྱིར༑ ཁྱབ་སྟེ། དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་ནོ།།
ཞེས་གསུངས་པའི་ཕྱིར་ན། མ་ཁྱབ་སྟེ། དེ་ནི་བདེན་པས་སྟོང་བ་ལ་དགོངས་པའི་
ཕྱིར༑ འདོད་མི་ནུས་སོ། ཁ་ཅིག འཕགས་པའི་རྒྱུད་ལ་ཡན་ལག་བཅུ་གཉིས་ཀྱི་
ཐོག་མར་གྱུར་པའི་མ་རིག་པ་ཡོད་པར་ཐལ། དེའི་རྒྱུད་ལ་མ་རིག་པ་ཡོད་པའི་ཕྱིར།
ཟེར་ན། མ་ཁྱབ། འདོད་མི་ནུས་ཏེ། དེའི་རྒྱུད་ལ་འཕེན་བྱེད་ཀྱི་ལས་གསར་དུ་
གསོག་པའི་མ་རིག་པ་མེད་པའི་ཕྱིར། དེར་ཐལ། རྟེན་འབྲེལ་མདོ་འབྲེལ་ལས།
བདེན་པ་མཐོང་ལ་འཕེན་པ་མེད། །ཅེས་གསུངས་པའི་ཕྱིར། ཁ་ཅིག །ཡན་ལག་
བཅུ་གཉིས་ཀྱི་ཐོག་མའི་མ་རིག་པ་ལ་མ་རིག་པ་ཀུན་བཏགས་ཡོད་པར་ཐལ། འཁོར་
བའི་རྩ་བར་གྱུར་བའི་མ་རིག་པ་ཀུན་བཏགས་ཡོད་པའི་ཕྱིར། དེར་ཐལ། འཁོར་
པར་འཕེན་བྱེད་ཀྱི་ལས་ཀུན་ནས་སློང་བའི་མ་རིག་པ་ཀུན་བཏགས་ཡོད་པའི་ཕྱིར།
ཟེར་ན། མ་ཁྱབ། ཁ་ཅིག འཕགས་པའི་རྒྱུད་ལ་ཡན་ལག་གཉིས་པ་འདུ་བྱེད་
ཀྱི་ལས་ཡོད་པར་ཐལ། དེའི་རྒྱུད་ལ་ཟག་བཅས་ཀྱི་ལས་ཡོད་པའི་ཕྱིར་ན། མ་ཁྱབ།
འདོད་མི་ནུས་ཏེ། དེའི་རྒྱུད་ལ་ཡན་ལག་དང་པོའི་མ་རིག་པ་མེད་པའི་ཕྱིར། ཁྱབ་
སྟེ༑ དེ་ལ་བརྟེན་ནས་ཡན་ལག་གཉིས་པ་འདུ་བྱེད་ཀྱི་ལས་གསོག་དགོས་པའི་ཕྱིར།
དེས་ན་ཡན་ལག་དང་པོ་གཉིས་སོ་སྐྱེའི་རྟེན་ཁོ་ན་ལ་གསོག་པ་ཡིན་ནོ། ཁ་ཅིག
རྟེན་འབྲེལ་ཡན་ལག་བཅུ་གཉིས་པོ་སྒོམ་པའི་འཕགས་པ་ཡོད་པར་ཐལ། དེ་ལུགས་
མཐུན་དང་ལུགས་མི་མཐུན་དུ་སྒོམ་པའི་འཕགས་པ་ཡོད་པའི་ཕྱིར་ན་མ་ཁྱབ།
རྟགས་དེར་ཐལ། དེ་ལྟར་སྒོམ་པའི་བྱང་སེམས་མཐོང་ལམ་པ་ཡོད་པའི་ཕྱིར།

༣༩༧
 སྤྱི་མཐའ་ཟུང་འབྲེལ་སྐབས་ལྔ་པ།
འདོད་མི་ནུས་ཏེ། མ་རིག་པ་སྒོམ་པའི་འཕགས་པ་མེད་པའི་ཕྱིར། དེར་ཐལ། མ་
རིག་པ་སྒོམ་པ་ལ་དགོས་པ་མེད་པའི་ཕྱིར། ཁ་ཅིག ཡན་ལག་བཅུ་གཉིས་པོ་བུལ་
ན་ཚེ་གསུམ་ལ་ངེས་པར་རྫོགས་ནུས་པ་མི་འཐད་པར་ཐལ། དེ་ཚེ་བཞི་ལ་རྫོགས་
དགོས་པ་ཞིག་ཡོད་པའི་ཕྱིར། དེར་ཐལ། དཔེར་ན། མིའི་རྟེན་ཞིག་ལ་མ་རིག་
པས་ཀུན་ནས་བསླངས་ཏེ་ལས་བསགས། ལས་དེ་ལ་སྲེད་ལེན་གཉིས་ཀྱིས་གསོས་
མ་བཏབ་པར་ལྷར་སྐྱེ་བ་བླངས། རྟེན་དེ་ལ་སྲིད་པས་གསོས་བཏབ་ཀྱི་ལེན་པས་
གསོས་མ་བཏབ་པར་ཡང་མིར་སྐྱེ་བ་བླངས། རྟེན་དེ་ལ་ལེན་པས་གསོས་བཏབ་ནས་
ལྷར་སྐྱེ་བ་ལེན་པ་ཞིག་ཡོད་པའི་ཕྱིར། དེར་ཐལ། དེ་ལྟར་འདོད་པའི་ལུགས་ཞིག་
ཡོད་པའི་ཕྱིར། ཟེར་ན། མ་ཁྱབ་སྟེ། ༧རྗེ་ཉིད་ཀྱིས་དེ་མི་བཞེད་པའི་ཕྱིར། རྒྱས་
པར་ནི་གཞན་དུ་ཤེས་དགོས་སོ།། །།
སྒོམ་ལམ་རྩེ་སྦྱོར།
༈ གསུམ་པ་སྒོམ་ལམ་རྩེ་སྦྱོར་བཤད་པ་ལ་གསུམ། གཉེན་པོ་སྒོམ་ལམ་བཤད་པ་
དང་༑ སྤང་བྱ་རྟོག་པ་བཤད་པ་དང༌། སྤང་བྱ་དེ་སྤངས་པའི་ཕན་ཡོན་བཤད་པའོ།།
དང་པོ་ནི། འགོག་དང་བཅས་པའི་སྙོམས་འཇུག་དགུར། །ཞེས་པ་ནས། འགོག་
པའི་བར་དུ་མི་འདྲར་འགྲོར། །ཞེས་པའི་བར་གསུངས་ཏེ། དོན་ནི། འགྲེལ་པ་
ལས༑ བྱང་ཆུབ་སེམས་དཔའ་རྣམས་ནི་བསམ་གཏན་དང་པོ་ནས་བཟུང་སྟེ་འགོག་
པའི་བར་དུ་སོང་ནས། དེའི་འོག་ཏུ་འགོག་པ་ནས་བཟུང་སྟེ་བསམ་གཏན་དང་པོའི་
བར་དུ་འོངས་ཏེ། ཞེས་པ་ནས། སྒོམ་པའི་ལམ་ཡིན་ནོ། །ཞེས་པའི་བར་
དང་། ཞི་

༣er
སྒོམ་ལམ་རྩེ་སྦྱོར། |
གསུངས། འཕྲོས་ནི། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོའི་
ཏིང་ངེ་འཛིན་སེངྒེ་རྣམ་པར་བསྒྱིངས་པ་གང་ཞེ་ན། རབ་འབྱོར་འདི་ལ་བྱང་ཆེན་
འདོད་པས་དབེན་པའི་སྡིག་ཏོ་མི་དགེ་བའི་ཆོས་ཀྱིས་དབེན་པ། རྟོག་པ་དང་བཅས་
དཔྱོད་པ་དང་བཅས་པ། དབེན་པ་ལས་སྐྱེས་པའི་དགའ་བ་དང་། ཞེས་སོགས་ལས་
འཕྲོས་སོ། །འདི་ལ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི།
ས་བརྒྱད་པ་བའི་རྒྱུད་ཀྱི་སེངྒེ་རྣམ་པར་བསྒྱིངས་པའི་སྙོམས་འཇུག་ཆོས་ཅན། ཐོད་
རྒལ་སྙོམས་འཇུག་གི་སྦྱོར་བ་ཡིན་ཏེ། ཐོད་རྒལ་གྱི་དངོས་གཞིའི་སྔོན་འགྲོ་འགོག་
པ་དང་བཅས་པའི་སྙོམས་འཇུག་དགུ་པོར་བར་དུ་གང་ཡང་མ་བཅུག་པར་ལུགས་
མཐུན་ལུགས་མི་མཐུན་རྣམ་པ་གཉིས་སུ་ཡར་སོང་ཞིང༌། མར་འོང་ནས་སྙོམས་པར་ །
འཇུག་པའི་མངོན་རྟོགས་མདོར་བཤད་པ་དེ་ཡིན་པའི་ཕྱིར། ས་བརྒྱད་པའི་རྒྱུད་ཀྱི་
མཉམ་གཞག་མ་ཡིན་པའི་འདོད་པར་གཏོགས་པ་སྟེ། དེའི་སས་བསྡུས་པའི་རྣམ་པར་
ཤེས་པས་ས་མཚམས་བཟུང་སྟེ་རང་ལ་འདོད་སེམས་སྤེལ་བའི་སྙོམས་འཇུག་དེ་ཆོས་
ཅན༑ ཐོད་རྒལ་དུ་ནི་སྙོམས་པར་འཇུག་པའི་དངོས་གཞི་ཡིན་ཏེ། །སྦྱོར་བ་སེངྒེ་
རྣམ་བསྒྱིངས་སྔོན་དུ་བཏབ་ནས་དང་པོར་འགོག་པ་ལ་སྙོམས་པར་འཇུག །དེ་ལས་
ལངས་པ་དང་འདོད་སེམས་མངོན་སུམ་དུ་བྱེད། དེ་ཡང་འགོག་པ་གཅིག་པུ་བརྒལ་
ནས་སྲིད་རྩེ་དང་། དེ་ནས་འདོད་སེམས། དེ་ནས་འགོག་པ་དང་སྲིད་རྩེ་གཉིས་
བརྒལ་ནས་ཅི་ཡང་མེད་དང༌། དེ་ནས་ཡང་འདོད་སེམས། དེ་ལྟར་གསུམ་པ་རྒལ་
ནས་རྣམ་ཤེས་མཐའ་ཡས་དང༌། དེ་ནས་ཡང་འདོད་སེམས། དེ་ལྟར་བཞི་པ་རྒལ་
ནས་ནམ་མཁའ་མཐའ་ཡས་དང་། ཡང་འདོད་སེམས། དེ་ལྟར་ལྔ་པ་རྒལ་ནས།
བསམ་གཏན་བཞི་པ་དང་འདོད་སེམས། དེ་ལྟར་དྲུག་པ་རྒལ་ནས་བསམ་གཏན་

༣es
 སྤྱི་མཐའ་ཟུང་འབྲེལ་སྐབས་ལྔ་པ།
གསུམ་པ་དང་འདོད་སེམས། དེ་ལྟར་བདུན་པ་རྒལ་ནས་བསམ་གཏན་གཉིས་པ་དང་
འདོད་སེམས། དེ་ལྟར་བརྒྱད་པ་རྒལ་ནས་བསམ་གཏན་དང་པོ་ལ་སྙོམས་པར་འཇུག་
དེ་ལས་ལངས་ནས་འདོད་སེམས་མངོན་དུ་བྱེད་པའི་ཐེག་ཆེན་གྱི་སྒོམ་ལམ་ཡིན་པའི་
ཕྱིར། ས་བརྒྱད་པ་བའི་རྒྱུད་ཀྱི་ཐོད་རྒལ་སྙོམས་འཇུག་གི་ཏིང་ངེ་འཛིན་ཆོས་ཅན།
སྒོམ་ལམ་རྩེ་སྦྱོར་གྱི་རང་བཞིན་ཐོད་རྒལ་གྱི་སྙོམས་འཇུག་ཅེས་བྱ་སྟེ། འགོག་པ་
དང་བཅས་པའི་སྙོམས་འཇུག་དགུའི་བར་དུ་འདོད་སེམས་སྤེལ་ཏེ་སྤེལ་གཞི་དང་སྤེལ་
ཆོས་མི་འདྲ་བ་སྤེལ་ནས་འགྲོ་བའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག ཐོད་རྒལ་གྱི་
སྙོམས་འཇུག་ཡིན་ན། ཐེག་ཆེན་གྱི་མཁྱེན་པ་ཡིན་པས་ཁྱབ་ཟེར་ན། ཕྱིར་མི་འོང་
གི་རྒྱུད་ཀྱི་ཐོད་རྒལ་གྱི་སྙོམས་འཇུག་ཆོས་ཅན། དེར་ཐལ། དེའི་ཕྱིར། དེར་ཐལ།
ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེའི་རྒྱུད་ལ་བསམ་
གཟུགས་ཟག་མེད་ལ་ཟག་བཅས་སྤེལ་བའི་ཐོད་རྒལ་གྱི་སྙོམས་འཇུག་ཡོད་པའི་ཕྱིར།
དེར་ཐལ། མཛོད་ལས། ས་བརྒྱད་རྣམ་གཉིས་འབྲེལ་བ་དང་། ། གཅིག་རྒལ་སོང་
ཞིང་འོང་ནས་ནི། །རིས་མི་མཐུན་པ་གསུམ་བར་འགྲོ། ཞེས་གསུངས་པའི་ཕྱིར།
འདོད་མི་ནུས་སོ། ཁ་ཅིག སྤེལ་གཞི་དང་སྤེལ་ཆོས་མི་འདྲ་བར་སྤེལ་ནས་སྙོམས་
པར་འཇུག་པའི་སྙོམས་འཇུག ཐོད་རྒལ་གྱི་དངོས་གཞིའི་མཚན་ཉིད་ཟེར་ན། ཕྱིར་
མི་འོང་གི་རྒྱུད་ཀྱི་བསམ་གཏན་སྤེལ་སྒོམ་དུ་གྱུར་པའི་སྙོམས་འཇུག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ། བསམ་གཏན་སྤེལ་
སྒོམ་ཡིན་པའི་ཕྱིར། ཁ་ཅིག མཐར་གནས་སྙོམས་འཇུག་དགུ་ལ་སྤེལ་གཞི་སྤེལ་
ཆོས་མི་འདྲ་བར་སྤེལ་ནས་སྙོམས་པར་འཇུག་པའི་སྙོམས་འཇུག ཐོད་རྒལ་གྱི་

༣e༧
སྒོམ་ལམ་རྩེ་སྦྱོར། །
དངོས་གཞིའི་མཚན་ཉིད་ཟེར་ན། བྱང་སེམས་འཕགས་པའི་རྒྱུད་ཀྱི་བསམ་གཟུགས་
བརྒྱུད་སྤེལ་གཞིར་བྱས་ནས་འགོག་པ་སྤེལ་ཆོས་སུ་བྱས་པའི་ཐོད་རྒལ་གྱི་དངོས་གཞི་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཆོས་ཅན་དེའི་
ཕྱིར༑ དེར་ཐལ། དེ་ཡོད་པའི་ཕྱིར། དེར་ཐལ། དེའི་རྒྱུད་ལ་ཡར་འོང་བསམ་
གཟུགས་བརྒྱད་ལ་འགོག་པ་སྤེལ་བའི་ཐོད་རྒལ་གྱི་དངོས་གཞི་གཅིག་ཡོད་པའི་ཕྱིར།
དེར་ཐལ། འགོག་པ་སྤེལ་ཆོས་སུ་བྱས་པའི་ཐོད་རྒལ་གྱི་དངོས་གཞི་གཅིག་ཡོད་པའི་
ཕྱིར༑ འདོད་མི་ནུས་ཏེ། མཐར་གནས་སྙོམས་འཇུག་དགུ་ལ་སྤེལ་གཞིར་མ་བྱས་
པའི་ཕྱིར། ཁ་ཅིག ཏིང་ངེ་འཛིན་ལ་རིམ་པ་འཆོལ་བར་འཇུག་པའི་སྙོམས་འཇུག་
ཡིན་ན། ཐོད་རྒལ་གྱི་དངོས་གཞི་ཡིན་པས་ཁྱབ་ཟེར་ན། དེ་མི་འཐད་པར་ཐལ།
ཏིང་ངེ་འཛིན་ལ་རིམ་པ་འཆོལ་བར་འཇུག་པའི་ཕྱིར་རོལ་པ་ཡོད་པའི་ཕྱིར། དེར་
ཐལ༑ བསམ་གཟུགས་བརྒྱད་ལ་རིམ་པ་འཆོལ་བར་འཇུག་པའི་ཕྱི་རོལ་པ་ཡོད་པའི་
ཕྱིར༑ ཁ་ཅིག བྱང་སེམས་སྒོམ་ལམ་པའི་རྒྱུད་ཀྱི་མཐར་གནས་སྙོམས་འཇུག་དགུ་
ལ་སྤེལ་གཞི་སྤེལ་ཆོས་མི་འདྲ་བ་མ་སྤེལ་བར་ལུགས་མཐུན་དུ་སྙོམས་པར་འཇུག་པའི་
སྙོམས་འཇུག་དེ། ཐོད་རྒལ་གྱི་དངོས་གཞི་ཆུང་ངུ་ཡིན་ཟེར་ན། དེ་ཆོས་ཅན།
ཁྱོད་སྤེལ་གཞི་སྤེལ་ཆོས་མི་འདྲ་བར་སྤེལ་བའི་སྙོམས་འཇུག་ཡིན་པར་ཐལ།
ཐོད་རྒལ་གྱི་དངོས་གཞི་ཡིན་པའི་ཕྱིར། ཁྱབ་སྟེ། རྩ་བར། མི་འདྲར་འགྲོ
ཞེས་གསུངས་པའི་ཕྱིར། འདོད་མི་ནུས་སོ། ཁ་ཅིག ཐོད་རྒལ་གྱི་དངོས་གཞི་
ཆུང་དུ་མེད་ཟེར་ན། རེ་ཞིག་དེ་མི་འཐད་པར་ཐལ། ཐོད་རྒལ་གྱི་དངོས་གཞི་འབྲིང་
དང་ཆེན་པོ་ཡོད་པའི་ཕྱིར། དེར་ཐལ། ཐོད་རྒལ་གྱི་དངོས་གཞི་གོང་ནས་གོང་དུ་
འཕེལ་བ་གཅིག་ཡོད་པའི་ཕྱིར། གཞན་ཡང༌། ཐོད་རྒལ་གྱི་དངོས་གཞི་ཆུང་ངུ་

༣et
 སྤྱི་མཐའ་ཟུང་འབྲེལ་སྐབས་ལྔ་པ།
ཡོད་པར་ཐལ། ཐོད་རྒལ་གྱི་དངོས་གཞི་ཐོབ་མ་ཐག་པ་གཅིག་ཡོད་པའི་ཕྱིར།
ཁ་ཅིག་རྩོམ་པ་དང་པོའི་དབང་དུ་བྱས་པའི་ཐོད་རྒལ་ཆེན་པོའི་དངོས་གཞི་ཡོད་
ཟེར་ན། དེ་མི་འཐད་པར་ཐལ། དེའི་དབང་དུ་བྱས་པའི་ཐོད་རྒལ་གྱི་དངོས་གཞི་
ཡིན་ན། ཐོད་རྒལ་ཆུང་ངུའི་དངོས་གཞི་ཡིན་དགོས་པའི་ཕྱིར། ཁ་ཅིག ཡར་འོང་
བསམ་གཟུགས་བརྒྱད་ལ་འདོད་སེམས་སྤེལ་བའི་ཐོད་རྒལ་གྱི་དངོས་གཞི་མེད་ཟེར་ན།
དེ་ཡོད་པར་ཐལ། ཏིང་ངེ་འཛིན་ལ་རྩལ་བྱང་ནས་ཡར་འོང་བསམ་གཏན་བཞི་ལ་
འདོད་སེམས་སྤེལ་བའི་ཐོད་རྒལ་གྱི་དངོས་གཞི་ཡོད་པའི་ཕྱིར། དེར་ཐལ། ་གསེར་
འཕྲེང་ལས། དབང་ཐོབ་པ་རྣམས་ཀྱི་དགའ་མགུར་ཞུགས་པས་ཆོག་པའི་ཕྱིར།
འདི་ནི་མཚོན་པ་ཙམ་དུ་སེམས་སོ། །ཞེས་གསུངས་པའི་ཕྱིར། ཁ་ཅིག སངས་
རྒྱས་འཕགས་པའི་རྒྱུད་ལ་མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་
ཐོད་རྒལ་གྱི་དངོས་གཞི་ཡོད་ཟེར་ན། དེ་མེད་པར་ཐལ། སངས་རྒྱས་འཕགས་པའི་
རྒྱུད་ལ་མཉམ་པར ་མ་བཞག་པའི་འདོད་སེམས་མེད་པའི་ཕྱིར། དེར་ཐལ། དེའི་
རྒྱུད་ལ་མཉམ་པར་མ་བཞོག་པའི་སེམས་མེད་པའི་ཕྱིར། ཁ་ཅིག སངས་རྒྱས་
འཕགས་པའི་རྒྱུད་ལ་བསམ་གཏན་དང་པོ་ལས་ལངས་རྗེས་སུ་འགོག་པ་ལ་སྙོམས་
པར་འཇུག་པའི་སྙོམས་འཇུག་ཡོད་ཟེར་ན། དེ་མི་འཐད་པར་ཐལ། སངས་རྒྱས་
འཕགས་པའི་རྒྱུད་ལ་མཉམ་གཞག་ལས་ལངས་པའི་ཤེས་པ་མེད་པའི་ཕྱིར་ཏེ། དེའི་
རྒྱུད་ཀྱི་ཤེས་པ་ཡིན་ན། སྟོང་ཉིད་ལ་མཉམ་པར་བཞག་པའི་ཤེས་པ་ཡིན་དགོས་པའི་
ཕྱིར༑ ཁ་ཅིག དམན་ལམ་སྔོན་དུ་མ་སོང་བའི་བྱང་སེམས་ས་ལྔ་པ་བའི་རྒྱུད་ལ་
མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་ཐོད་རྒལ་གྱི་དངོས་གཞི་
མེད་ཟེར་ན། དེ་ཡོད་པར་ཐལ། མཐར་གནས་སྙོམས་འཇུག་དགུ་ཐོབ་པའི་དེ་ཡོད་

ਟਰ
སྒོམ་ལམ་རྩེ་སྦྱོར། །
པའི་ཕྱིར། དེར་ཐལ། ཏིང་ངེ་འཛིན་གྱི་སྒོ་བརྒྱ་ཕྲག་དུ་མ་ལ་སྙོམས་པར་འཇུག་པའི་
དེ་ཡོད་པའི་ཕྱིར། དེར་ཐལ། ཡོན་ཏན་བརྒྱ་ཕྲག་བཅུ་གཉིས་སོགས་ཐོབ་པའི་
དམན་ལམ་སྔོན་དུ་མ་སོང་བའི་ས་དང་པོ་པ་སོགས་ཡོད་པའི་ཕྱིར། ཁ་ཅིག ཡར་
འོང་མཐའི་འགོག་པ་ལས་ལངས་རྗེས་སུ་སྲིད་རྩེར་ནུད་ཆུང་བྱེད་པའི་དོན་ནི།
འགོག་པ་ལ་འགོག་པ་སྤེལ་བའི་ཆེད་དུ་ཡིན་ཟེར་ན། འོ་ན། འགོག་པ་ལ་འགོག་
པ་སྤེལ་བའི་ཐོད་རྒལ་གྱི་དངོས་གཞི་གཅིག་ཡོད་པར་ཐལ། དམ་བཅའ་འཐད་པའི་
ཕྱིར༑ འདོད་ན། དེ་ཆོས་ཅན། སྤྲེལ་གཞི་སྤེལ་ཆོས་མི་འདྲ་བ་སྤེལ་བའི་སྙོམས་
འཇུག་ཡིན་པར་ཐལ། ཐོད་རྒལ་གྱི་དངོས་གཞི་ཡིན་པའི་ཕྱིར། འདོད་མི་ནུས་སོ།།
༈ གཉིས་པ་རང་ལུགས་ལ། ཐོད་རྒལ་གྱི་དངོས་གཞི་འདྲེན་བྱེད་ཀྱི་རིགས་སུ་
གནས་ཤིང་། ཏིང་ངེ་འཛིན་ལ་རིམ་པ་མ་འཆོལ་བར་འཇུག་པའི་སྙོམས་འཇུག
ཐོད་རྒལ་གྱི་སྦྱོར་བའི་མཚན་ཉིད། རང་འདྲེན་བྱེད་ཀྱི་ཐོད་རྒལ་གྱི་སྦྱོར་བས་དྲངས་
པའི་སྒོ་ནས་ཏིང་ངེ་འཛིན་ལ་སྤེལ་གཞི་སྤེལ་ཆོས་མི་འདྲ་བར་འཇུག་པའི་རིགས་སུ་
གནས་པའི་སྙོམས་འཇུག ཐོད་རྒལ་གྱི་དངོས་གཞིའི་མཚན་ཉིད། སྐབས་འདིར་
བསྟན་པའི་ཐོད་རྒལ་གྱི་སྙོམས་འཇུག་དེ་ལ། ཡར་འོང་བསམ་གཟུགས་བརྒྱད་ལ་
འགོག་པ་སྤེལ་བའི་ཐོད་རྒལ་གྱི་དངོས་གཞི་དང་། མར་འོང་མཐར་གནས་སྙོམས་
འཇུག་དགུ་ལ། འདོད་སེམས་སྤེལ་བའི་དེ་གཉིས་ཡོད་ལ། དེ་ཡང་རྩ་ཚིག་གི་རྐང་
པ་དང་པོ་གཉིས་ཀྱིས་ཐོད་རྒལ་གྱི་སྦྱོར་བ་སེངྒེ་རྣམ་བསྒྱིངས་དང་། རྐང་པ་ལྷག་མ་
རྣམས་ཀྱིས་ཡར་འོང་མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་ཐོད་
རྒལ་གྱི་དངོས་གཞི་དངོས་སུ་བསྟན་ནས། བར་དུ་གང་ཡང་མ་བཅུག་པའི་ཡར་སོང་
གཅིག་དང༌། ཡར་འོང་བསམ་གཟུགས་བརྒྱད་ལ་འགོག་པ་སྤེལ་བའི་ཐོད་རྒལ་

སྤྱི་མཐའ་ཟུང་འབྲེལ་སྐབས་ལྔ་པ།
གཉིས་དོན་གྱིས་བསྟན་ཏེ། དེས་ན། ཡར་འོང་བསམ་གཟུགས་བརྒྱད་ལ་འགོག་པ་
སྤེལ་ཆོས་སུ་བྱས་པའི་བྱང་སེམས་སྒོམ་ལམ་པའི་རྒྱུད་ཀྱི་སྙོམས་འཇུག་དེ། སྐབས་
འདིར་བསྟན་པའི་ཡར་འོང་ཐོད་རྒལ་གྱི་དངོས་གཞིའི་མཚན་ཉིད། ཡར་འོང་འགོག་
པ་ལས་ལངས་རྗེས་སུ་སྲིད་རྩེ་ལ་ནུད་ཆུང་བྱེད་པའི་རྒྱུ་མཚན་ཡོད་དེ། རྩོམ་པ་དང་
པོའི་སྐབས་འདིར་ཡར་འོང་འགོག་པ་ལས་ལངས་རྗེས་སུ་ཏིང་ངེ་འཛིན་ལ་རྩལ་དེ་
ཙམ་མ་བྱང་བའི་དབང་གིས་དེའི་དེ་མ་ཐག་སེམས་རགས་པ་འདོད་སེམས་མངོན་དུ་
བྱེད་མི་ནུས་པའི་ཕྱིར། དེ་ལྟར་ཡིན་ཏེ། ཏིང་ངེ་འཛིན་ལ་རྩལ་མ་བྱང་བས་སེམས་
ཞི་བ་མཐར་ཐུག་བའི་འགོག་པ་ལ་མཉམ་པར་གཞག་པའི་མཉམ་བཞག་དེ་མ་ཐག་
སེམས་མ་ཞི་ལ་འདོད་སེམས་མངོན་དུ་བྱེད་པར་མི་ནུས་པའི་ཕྱིར། མར་འོང་མཐར་
གནས་སྙོམས་འཇུག་དགུ་ལ་འདོད་སེམས་སྤེལ་ནས་སྙོམས་པར་འཇུག་པའི་བྱང་
སེམས་སྒོམ་ལམ་པའི་རྒྱུད་ཀྱི་སྙོམས་འཇུག སྐབས་འདིར་དངོས་སུ་བསྟན་པའི་
མར་འོང་ཐོད་རྒལ་གྱི་དངོས་གཞིའི་མཚན་ཉིད།། ༈ གསུམ་པ་རྩོད་པ་སྤོང་བ་ལ།
ཁ་ཅིག ཐོད་རྒལ་གྱི་དངོས་གཞི་ལ་ཆུང་འབྲིང་ཆེན་པོའི་རྣམ་གཞག་མི་འཐད་པར་
ཐལ༑ ཐོད་རྒལ་གྱི་དངོས་གཞི་ལ་ཆུང་ངུ་མེད་པའི་ཕྱིར། དེར་ཐལ། དེ་ཡོད་ན་
བྱང་སེམས་སྒོམ་ལམ་པའི་རྒྱུད་ཀྱི་མཐར་གནས་སྙོམས་འཇུག་དགུ་ལ་སྤེལ་གཞི་སྤེལ་
ཆོས་མི་འདྲ་བ་མ་སྤེལ་བར་ལུགས་མཐུན་དུ་སྙོམས་པར་འཇུག་པའི་སྙོམས་འཇུག་དེ།
ཐོད་རྒལ་གྱི་དངོས་གཞི་ཆུང་ངུ་ཡིན་དགོས་པ་ལས་དེ་མ་ཡིན་པའི་ཕྱིར། དང་པོ་དེར་
ཐལ༑ དེ་ཐོད་རྒལ་གྱི་སྙོམས་འཇུག་ཡིན་པའི་ཕྱིར། དེར་ཐལ། དེ་ལྟར་གསེར་
འཕྲེང་ལས་བཤད་པའི་ཕྱིར། ཟེར་ན། མ་ཁྱབ་སྟེ། རྣམ་བཤད་ལས། དེ་མི་
བཞེད་པའི་ཕྱིར། དེར་ཐལ། དེས་དེ་ཐོད་རྒལ་གྱི་སྙོམས་འཇུག་བཏགས་པ་བར་

༤༠༡
སྒོམ་ལམ་རྩེ་སྦྱོར། །
བཞེད་པའི་ཕྱིར། ཁ་ཅིག དམན་ལམ་སྔོན་དུ་མ་སོང་བའི་ས་ལྔ་པ་མན་ཆད་ལ་
གནས་པའི་བྱང་སེམས་ཀྱི་རྒྱུད་ལ་ཐོད་རྒལ་གྱི་དངོས་གཞི་མེད་པར་ཐལ། དེ་ལྟར་
རྣམ་བཤད་ལས་གསུངས་པའི་ཕྱིར། ཟེར་ན། སྐྱོན་མེད་དེ། དེ་ནི་འདིའི་དངོས་
བསྟན་གྱི་ཐོད་རྒལ་གྱི་དངོས་གཞི་ཁྱད་པར་ཅན་ཞིག་ལ་དགོངས་པའི་ཕྱིར། ཁ་ཅིག་
སངས་རྒྱས་འཕགས་པའི་རྒྱུད་ལ་ཏིང་ངེ་འཛིན་ལ་རིམ་པ་འཆོལ་བར་སྙོམས་པར་
འཇུག་པའི་སྙོམས་འཇུག་ཡོད་པར་ཐལ། དེའི་རྒྱུད་ལ་ཐོད་རྒལ་གྱི་སྙོམས་འཇུག་
ཡོད་པའི་ཕྱིར། ཁྱབ་སྟེ། ཐོད་རྒལ་གྱི་སྐད་དོད་སྣེལ་ཞི་ཞེས་པ་ནི་རིམ་པ་འཆོལ་བ་
ལ་འཇུག་པའི་ཕྱིར་ན་མ་ཁྱབ་སྙམ། འདོད་ན། སངས་རྒྱས་འཕགས་པའི་རྒྱུད་ལ་
བསམ་གཏན་དང་པོ་ལ་སྙོམས་པར་འཇུག དེ་ནས་བསམ་གཏན་གཉིས་པ་བོར་ཏེ་
བསམ་གཏན་གསུམ་པ་ལ་སྙོམས་པར་འཇུག་པའི་སྙོམས་འཇུག་ཡོད་པར་ཐལ།
འདོད་པའི་ཕྱིར། འདོད་ན། བསམ་གཏན་བཞི་ལ་མཉམ་པར་མ་བཞག་པའི་སངས་
རྒྱས་འཕགས་པའི་རྒྱུད་ཀྱི་ཡེ་ཤེས་ཡོད་པར་ཐལ། འདོད་པའི་ཕྱིར། འདོད་ན།
མི་འཐད་པར་ཐལ། དེ་ལ་མཉམ་པར་མ་བཞག་པའི་སངས་རྒྱས་འཕགས་པ་མེད་
པའི་ཕྱིར། དེར་ཐལ། སྙོམས་འཇུག་དགུ་ལ་མཉམ་པར་མ་བཞག་པའི་སངས་རྒྱས་
འཕགས་པ་མེད་པའི་ཕྱིར། ཁ་ཅིག ཡར་འོང་བསམ་གཟུགས་བརྒྱད་ལ་འགོག་པ་
སྤེལ་ནས་མཉམ་པར་བཞག་པའི་ཐོད་རྒལ་གྱི་དངོས་གཞི་ཡིན་པ་མེད་པར་ཐལ།
དེའི་ཚེ་སྙོམས་འཇུག་གི་ཆ་ཤས་སུ་གྱུར་པའི་ཡེ་ཤེས་རེ་རེ་ནས་ཐོད་རྒལ་གྱི་དངོས་
གཞིར་མི་རུང་བའི་ཕྱིར་ན་མ་ཁྱབ། ཁ་ཅིག འདོད་སེམས་དང་ཐོད་རྒལ་གྱི་དངོས་
གཞིའི་གཞི་མཐུན་པ་ཡོད་པར་ཐལ། སྐབས་འདིར་བསྟན་པའི་མཚམས་འཛིན་གྱི་
འདོད་སེམས་དེ་དེ་ཡིན་པའི་ཕྱིར། དེར་ཐལ། དེ་འདོད་སེམས་གང་ཞིག ཐོད་

ཚ༠༢
 སྤྱི་མཐའ་ཟུང་འབྲེལ་སྐབས་ལྔ་པ།
རྒལ་གྱི་དངོས་གཞི་ཡིན་པའི་ཕྱིར། དང་པོ་དེར་ཐལ། འདིར་བསྟན་པའི་འདོད་
སེམས་ཡིན་པའི་ཕྱིར་ན་མ་ཁྱབ། ཕྱི་མ་དེར་ཐལ། ཐོད་རྒལ་གྱི་དངོས་གཞིའི་ཆ་
ཤས་གཅིག་ཡིན་པའི་ཕྱིར་ན་མ་ཁྱབ་བོ། །
སྒོམ་སྤང་རྟོག་པ།
༈ གཉིས་པ་སྤང་བྱ་རྟོག་པ་ལ་གཉིས། གཟུང་རྟོག་དང་། འཛིན་རྟོག་བཤད་པའོ།།
དང་པོ་ལ་འཇུག་པ་གཟུང་རྟོག་དང༌། ལྡོག་པ་གཟུང་རྟོག་གཉིས་ཀྱི། དང་པོ་ནི།
མདོར་བསྡུས་རྒྱས་དང་སངས་རྒྱས་ཀྱིས། །ཞེས་པ་ནས། སྦྱོར་བའི་རྣམ་པའི་སྤྱོད་
ཡུལ་ཅན། །ཞེས་པའི་བར་གསུངས་ཏེ། དོན་ནི། འགྲེལ་པར། མདོར་བསྡུས་པ་
ལ་དགའ་བའི་སེམས་ཅན་རྗེས་སུ་འཛིན་པས། ཞེས་སོགས་གསུང་། འཕྲོས་ནི།
བཅོམ་ལྡན་འདས་ཇི་ལྟར་བྱང་ཆེན་ཆོས་ཐམས་ཅད་ཀྱི་མདོ་དང་རྒྱས་པར་འཚལ་བར་
འགྱུར༑ ཞེས་སོགས་ལས་འཕྲོས། གཟུང་རྟོག་གཉིས་པ་ནི། གཉིས་པ་སེམས་
དང་སེམས་བྱུང་རྣམས། །ཞེས་པ་ནས། སྒོམ་པའི་ལམ་ལ་ཤེས་པར་བྱ། །ཞེས་
པའི་བར་གསུངས་ཏེ། དོན་ནི། འགྲེལ་པར། དགེ་བའི་བཤེས་གཉེན་སོགས་དང་
བྲལ་ནས་བྱང་ཆུབ་ཀྱི་སེམས་མི་སྐྱེ་བ་དང༌། ཞེས་སོགས་གསུང༌། འཕྲོས་ནི།
སེམས་དང་པོ་བསྐྱེད་པ་ནས་ཉེ་བར་བཟུང་སྟེ། ཞེས་སོགས་ལས་འཕྲོས། འདི་ལ་
གཉིས༑ ཚིག་དོན་དང༌། མཐའ་དཔྱད་པའོ། །དང་པོ་ལ་གཉིས་ཀྱི་དང་པོ་འཇུག་
པ་གཟུང་རྟོག་ནི། གཉེན་པོ་སྦྱོར་བའི་རྣམ་པའི་སྤྱོད་ཡུལ་ཅན་གྱི་སྤང་བྱ་ཤེས་སྒྲིབ་
འཇུག་པ་གཟུང་བའི་རྣམ་པར་རྟོག་པ་འདི་གཅིག་ཆོས་ཅན། ཁྱོད་ལ་རྣམ་པ་དགུ་ཡོད་
དེ༑ མདོར་བསྡུས་པའི་གསུང་རབ་བརྗོད་བྱ་དང་བཅས་པ་ལ་དམིགས་ནས་འཇུག་

སྒོམ་སྤང་རྟོག་པ། |:ཀུན། །
བྱར་བདེན་པར་ཞེན་པ་དང༌། དེ་བཞིན་དུ་གསུང་རབ་རྒྱས་པ་བརྗོད་བྱ་དང་བཅས་པ་
ལ་དམིགས་པ་དང་། སངས་རྒྱས་སོགས་ཀྱི་མགོན་གྱི་བཏང་བས་ཏེ་གྲོགས་ཀྱིས་
ཡོངས་སུ་མ་བཟུང་བའི་གཉེན་པོ་ཤེར་ཕྱིན་ལ་དམིགས་པ་དང༌། མཐོང་ལམ་གྱི་དུས་
སུ་འདས་པ་སྦྱོར་ལམ་དང༌། ད་ལྟ་བའི་མཐོང་ལམ་དང་མ་འོངས་པའི་སྒོམ་ལམ་སྟེ་
དུས་གསུམ་གྱི་ཡོན་ཏན་དོན་དམ་པར་མེད་ཀྱང་ཐ་སྙད་དུ་ཡོད་པ་ལ་དམིགས་པ་དུས་
ལ་ལྟོས་པ་གསུམ་དང་། ལེགས་པར་མྱ་ངན་ལས་འདས་པའི་ལམ་ནི་སྦྱོར་ལམ་
མཐོང་ལམ་སྒོམ་ལམ་རྣམ་པ་གསུམ་སྟེ་ལམ་གྱི་ངོ་བོ་ལ་དམིགས་ནས་འཇུག་བྱར་
བདེན་པར་འཛིན་པའི་བདེན་འཛིན་གསུམ་དང་བཅས་པ་རྣམས་སུ་ཡོད་པའི་ཕྱིར།
གཉིས་པ་ལྡོག་པ་གཟུང་རྟོག་ནི། ཐེག་ཆེན་གྱི་སྒོམ་ལམ་པའི་ལམ་གྱིས་བསྔས་པའི་
སེམས་དང་སེམས་བྱུང༌། ཇུག་པའི་ཡུལ་ཅན་བར་ཆད་མེད་ལམ་རྣམས་ཀྱིས་སྤོང་
བ་ཡིན་པར་བཞེད་པའི་གཉིས་པ་ཤེས་སྒྲིབ་ལྡོག་པ་གཟུང་རྟོག་ཆོས་ཅན། ཁྱོད་ལ་
རྣམ་པ་དགུ་ཡོད་པར་ཤེས་པར་བྱ་སྟེ། ཁྱོད་ལ་རེ་ཞིག་གི་བར་བྱང་ཆུབ་ཀྱི་སེམས་མི་
སྐྱེ་བ་ལ་དམིགས་ནས་ལྡོག་བྱར་བདེན་པར་འཛིན་པ་དང་། བྱང་ཆུབ་ཀྱི་སྙིང་པོ་ཆོས་
སྐུ་ཡིད་ལ་མི་བྱེད་པ་ལ་དམིགས་ནས་དང༌། ཐེག་པ་དམན་པ་ཉན་རང་གི་ཐེག་པ་
ཡིད་ལ་བྱེད་པ་ལ་དམིགས་ནས་དང་། རྫོགས་པའི་བྱང་ཆུབ་ཐོབ་བྱར་ཡིད་ལ་མི་བྱེད་
པ་ལ་དམིགས་ནས་དང་། ལམ་ཤེར་ཕྱིན་གྱི་གཟུགས་བརྙན་སྒོམ་པ་ལ་དམིགས་ནས་
དང་༑ སྟོང་ཉིད་ཕྲ་མོ་སྒོམ་པ་མེད་པ་ལ་དམིགས་ནས་དང༌། སྒོམ་དང་སྒོམ་པ་མེད་
པ་དེ་དག་ལས་ནི་བཟློག་པ་སྒོམ་པ་མ་ཡིན་པ་དང་མི་སྒོམ་པ་མ་ཡིན་པ་ཉིད་ལ་
དམིགས་ནས་ཞེན་པ་གཉིས་དང༌། གནས་ལུགས་ཇི་ལྟ་བ་བཞིན་གྱི་དོན་མ་ཡིན་པ་ལ་
དམིགས་ནས་ལྡོག་བྱར་བདེན་པར་རྣམ་པར་རྟོག་པ་རྣམས་སུ་ཡོད་པའི་ཕྱིར། །

སྤྱི་མཐའ་ཟུང་འབྲེལ་སྐབས་ལྔ་པ།
༈ གཉིས་པ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག སྐབས་འདིར་
བསྟན་གྱི་སྤང་བྱ་རྟོག་པ་ཡིན་ན། ཤེས་སྒྲིབ་ཡིན་པས་ཁྱབ་ཟེར་ན། གང་ཟག་གི་
བདག་འཛིན་ཆོས་ཅན། དེར་ཐལ། དེའི་ཕྱིར། རྟགས་གསལ་སླའོ། ཁ་ཅིག
སྐབས་འདིར་བསྟན་པའི་ཤེས་སྒྲིབ་ལྷན་སྐྱེས་ཡིན་ན། བདེན་འཛིན་ཡིན་པས་ཁྱབ་
ཟེར་ན། གཟུགས་ཕྱིར་རོལ་དོན་འཛིན་གྱི་རྟོག་པ་ལྷན་སྐྱེས་ཆོས་ཅན། དེར་ཐལ།
དེའི་ཕྱིར། འདོད་མི་ནུས་སོ། ཁ་ཅིག ཤེས་སྒྲིབ་འཇུག་པ་གཟུང་རྟོག་དང༌།
ཤེས་སྒྲིབ་ལྡོག་པ་གཟུང་རྟོག་གང་རུང་ཡིན་ན། སྐབས་འདིར་དངོས་སུ་བསྟན་པའི་
དེ་ཡིན་པས་ཁྱབ་ཟེར་ན། མ་རིག་པ་ལ་དམིགས་ནས་ལྡོག་བྱར་བདེན་པར་འཛིན་
པའི་བདེན་འཛིན་ཀུན་བཏགས་ཆོས་ཅན། དེར་ཐལ། དེའི་ཕྱིར། དེར་ཐལ།
ཤེས་སྒྲིབ་ལྡོག་པ་གཟུང་རྟོག་ཡིན་པའི་ཕྱིར། འདོད་ན། མ་ཡིན་པར་ཐལ། སྤང་
བྱ་ཀུན་བཏགས་ཡིན་པའི་ཕྱིར།། ༈ གཉིས་པ་རང་ལུགས་ལ། རང་གི་དམིགས་
ཡུལ་དུ་གྱུར་པའི་ཆོས་ཅན་ཚད་གྲུབ་པ་ལ་དམིགས་ནས་བདེན་པར་འཛིན་པའི་བདེན་
འཛིན་ལྷན་སྐྱེས་དེ། སྐབས་འདིར་དངོས་སུ་བསྟན་པའི་སྤང་བྱ་རྟོག་པའི་མཚན་ཉིད།
དེ་ལ་དེར་གྱུར་པའི་ལྡོག་པ་གཟུང་རྟོག་དང༌། འཇུག་པ་གཟུང་རྟོག་གཉིས་ཡོད།།
༈ གསུམ་པ་རྩོད་པ་སྤོང་བ་ལ། ཁ་ཅིག སྐབས་འདིར་དངོས་སུ་བསྟན་པའི་སྤང་
བྱ་རྟོག་པ་ཀུན་བཏགས་མེད་པར་ཐལ། ། དམ་བཅའ་འཐད་པའི་ཕྱིར། འདོད་ན།།
དེ་ཡོད་པར་ཐལ། སྐབས་འདིར་བསྟན་པའི་སྤང་བྱ་རྟོག་པ་ཀུན་བཏགས་ཡོད་པའི་
ཕྱིར༑ ཟེར་ན། མ་ཁྱབ། ཁ་ཅིག སྐབས་འདིར་བསྟན་པའི་ལྡོག་པ་གཟུང་རྟོག་
ཡིན་ན། ལྡོག་པ་གཟུང་རྟོག་ཡིན་དགོས་པར་ཐལ། འདིར་བསྟན་པའི་འཇུག་པ་
གཟུང་རྟོག་ལ་འཇུག་པ་གཟུང་རྟོག་གིས་ཁྱབ་པའི་ཕྱིར་ན་མ་ཁྱབ། འདོད་ན། ཉན་

Joy
སྒོམ་སྤང་རྟོག་པ། ལུས་
ཐོས་ཀྱི་མཐོང་ལམ་ལ་དམིགས་ནས་བྱང་སེམས་ལམ་གྱི་ལྡོག་བྱར་བདེན་པར་འཛིན་
པའི་བདེན་འཛིན་ལྷན་སྐྱེས་ཆོས་ཅན། །དེར་ཐལ། དེའི་ཕྱིར་འདོད་ན། ཉན་ཐོས་
ཀྱི་མཐོང་ལམ་དེ་ལྡོག་བྱ་ཡིན་པར་ཐལ། འདོད་པའི་ཕྱིར། འདོད་མི་ནུས་སོ།།
༈ གཉིས་པ་འཛིན་རྟོག་ལ་གཉིས་ཀྱི་དང་པོ་རྫས་འཛིན་རྟོག་པ་ནི། སེམས་ཅན་
བཏགས་པའི་སྤྱོད་ཡུལ་དང༌། །ཞེས་པ་ནས། ཤེས་པར་བྱ་བ་བསྒྲགས་པ་ཡིན།།
ཞེས་པའི་བར་གསུངས་ཏེ། དོན་ནི། འགྲེལ་པར། རྫས་སུ་ཡོད་པར་མི་སྐྱེ་བས་
སེམས་ཅན་དུ་བཏགས་པ། ཞེས་སོགས་གསུང་། འཕྲོས་ནི། བདག་གམ་མི་
སེམས་ཅན་སྲོག་གམ་གང་ཟག་མི་དམིགས་ན་ཇི་ལྟར་བདག་གི་སེམས་དང་སེམས་
ཅན་གྱི་ཁམས་དང་གང་ཟག་གི་ཁམས་གདགས་པར་བྱ། ཞེས་སོགས་ལས་འཕྲོས་
སོ༑ ༑གཉིས་པ་བཏགས་འཛིན་རྟོག་པ་ནི། སེམས་ཅན་བཏགས་དང་དེ་རྒྱུ་ཡི།།
ཞེས་སོགས་རྐང་པ་བཞིས་མདོར་བསྟན་ནས། བདག་ཉིད་ཇི་བཞིན་ཀུན་མཁྱེན་ནི།།
ཞེས་པ་ནས། རྣམ་པར་རྟོག་པ་ཐ་མར་བཞེད། །ཅེས་པའི་བར་གྱིས་རྒྱས་པར་བཤད་
དེ༑ དོན་ནི། འགྲེལ་པར། རྣམ་པ་ཐམས་ཅད་ཡོངས་སུ་མ་ཤེས་པས་རྣམ་པ་
ཐམས་ཅད་མཁྱེན་པ་ཉིད་ཀྱི་སྒྲིབ་པ་ལ་ཀུན་ཏུ་རྨོངས་པ་དང་། ཞེས་སོགས་གསུང་།
འཕྲོས་ནི། རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་
རྣམས་ཀྱི་ཡིན་ནོ། །ཞེས་སོགས་ལས་འཕྲོས་སོ། །འདི་ལ་གཉིས། ཚིག་དོན་
དང་༑ མཐའ་དཔྱད་པའོ། །དང་པོ་ལ་གཉིས་ཀྱི་དང་པོ་རྫས་འཛིན་རྟོག་པ་ནི།
སྤང་བྱ་རྗེས་སུ་འཛིན་པར་བྱེད་པ་དང་པོར་གནས་པ་དེ་ལྟར་ཤེས་པར་བྱ་བ་མདོ་ལས་
བསྒྲགས་པ་གང་ཡིན་པའི་སྒོམ་སྤང་རྫས་འཛིན་རྟོག་པ་ཆོས་ཅན། ཁྱོད་ལ་རྣམ་པ་
དགུ་ཡོད་དེ། སེམས་ཅན་དུ་བཏགས་པའི་སྤྱོད་ཡུལ་སོ་སྐྱེ་ལ་དམིགས་ནས་ལོངས་

སྤྱི་མཐའ་ཟུང་འབྲེལ་སྐབས་ལྔ་པ།
སྤྱོད་པ་པོ་བདེན་པར་ཞེན་པ་དང་། དེ་བཞིན་དུ་ཕུང་སོགས་ལ་ཆོས་སུ་བཏགས་པ་
ཙམ་གྱིས་གང་ཟག་ཏུ་དམིགས་ནས་དང༌། ཐ་སྙད་དུ་ཡོད་པས་སྟོང་པ་མིན་པ་ཉིད་ཀྱི་
མཁྱེན་གསུམ་སྒོམ་པའི་གང་ཟག་ལ་དམིགས་ནས་དང་། དམིགས་པ་ལ་བདེན་པར་
ཆགས་པའི་སོ་སྐྱེ་ལ་དང་། གནས་ལུགས་ཀྱི་དོན་རབ་ཏུ་འབྱེད་པའི་བདག་ཉིད་ཅན་
བྱང་སེམས་ལ་དང་། དམན་པའི་མྱང་འདས་ཀྱི་དངོས་པོ་ཐོབ་བྱར་བྱེད་པའི་ཉན་རང་
འཕགས་པ་ལ་དང་། ཐེག་པ་གསུམ་གྱིས་ངེས་པར་འབྱུང་བའི་བྱང་སེམས་ལ་དང༌།
སྦྱིན་བདག་གི་ཡོན་ནི་དག་པ་མ་ཡིན་པའི་ཉན་ཐོས་ཚོགས་ལམ་པ་ལ་དང་། ཕྱིན་
དྲུག་གི་སྤྱོད་པ་རྣམ་པར་འཁྲུགས་པའི་ཉན་ཐོས་ཚོགས་ལམ་པ་ལ་དམིགས་ནས་
ལོངས་སྤྱོད་བྱེད་དུ་བདེན་པར་འཛིན་པའི་བདེན་འཛིན་རྣམས་སུ་ཡོད་པའི་ཕྱིར། །
༈ གཉིས་པ་བཏགས་འཛིན་རྟོག་པ་ལ་མདོར་བསྟན་རྒྱས་བཤད་གཉིས་ཀྱི་དང་པོ་ནི།
སེམས་ཅན་དུ་ཐ་སྙད་བཏགས་པ་དང་ཐ་སྙད་དེ་འདོགས་པའི་རྒྱ་ཡི་ཕུང་པོ་ལ་བདེན་
པར་ཞེན་པའི་ཡུལ་ཅན་གཞན་སྒོམ་སྤང་བཏགས་འཛིན་རྟོག་པ་ཆོས་ཅན། ཐེག་ཆེན་
གྱི་སྒོམ་པའི་ལམ་དེ་ཡིས་རྣམ་པར་འཇོམས་པས་དེ་དང་འབྲེལ་པ་ཡི་མི་མཐུན་པའི་
ཕྱོགས་རྣམ་པ་དགུ་ཡོད་དེ། དམིགས་ཡུལ་གྱི་དབྱེ་བས་དེ་ལྟར་ཡོད་པ་འཆད་པར་
འགྱུར་པའི་ཕྱིར། གཉིས་པ་ནི། རྟོག་པ་དེ་ཆོས་ཅན། དབྱེ་བ་དགུ་ཡོད་དེ། རང་
གི་དམིགས་པའི་བདག་ཉིད་ཇི་བཞིན་དུ་གཞི་ཤེས་སོགས་ཀུན་མཁྱེན་ནི་གསུམ་གྱི་སྒྲིབ་
པ་རྣམ་པ་གསུམ་སྤོང་བའི་སྐྱེས་བུ་ལ་དམིགས་ནས་ལོངས་སྤྱོད་པ་པོར་བདེན་པར་
འཛིན་པའི་རྨོངས་པ་གསུམ་དང༌། དེ་བཞིན་དུ་སྒྲིབ་པ་ཐམས་ཅད་ཞི་བའི་ལམ་ལ་
རྨོངས་པ་དང་། ཆོས་ཉིད་ཀྱི་དེ་བཞིན་ཉིད་ལ་སོགས་པ་དང༌། ཆོས་ཅན་གཟུགས་
སོགས་མཚུངས་པར་ལྡན་པ་ངོ་བོ་གཅིག་པ་དང་མི་ལྡན་པ་ངོ་བོ་ཐ་དད་པ་ལ་རྨོངས་པ་

༄༅༠z
སྒོམ་སྤང་རྟོག་པ། །
དང་ཐེག་པ་ཆེ་ཆུང་གི་ལམ་མི་མཉམ་པ་ལ་རྨོངས་པ་དང༌། སྡུག་བསྔལ་ལ་སོགས་
པ་བདེན་བཞིའི་ཆོས་ཉིད་ལ་རྨོངས་པ་དང་། ཉོན་མོངས་པ་རྣམས་གློ་བུར་བ་ཉིད་ཀྱི་
རང་བཞིན་ལ་རྨོངས་པ་དང་། གཟུང་འཛིན་རྫས་ཐ་དད་པའི་གཉིས་སུ་མེད་པའི་དེ་ཁོ་
ན་ཉིད་ལ་ཀུན་ཏུ་རྨོངས་པའི་སྐྱེས་བུ་ལ་དམིགས་ནས་ལོངས་སྤྱོད་པ་པོར་བདེན་པར་
རྣམ་པར་རྟོག་པ་ཐ་མར་བཞེད་པ་རྣམས་སུ་ཡོད་པའི་ཕྱིར།། ༈ གཉིས་པ་མཐའ་
དཔྱད་པ་ལ། ཁ་ཅིག ཤེས་སྒྲིབ་འཛིན་རྟོག་ཡིན་ན། སྐབས་འདིར་དངོས་སུ་
བསྟན་པའི་སྤང་བྱ་རྟོག་པ་ཡིན་པས་ཁྱབ་ཟེར་ན། ཤེས་སྒྲིབ་རྫས་འཛིན་རྟོག་པ་ཀུན་
བཏགས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཆོས་ཅན་དེ་ཡིན་
སྐབས་འདིར་སྒོམ་སྤང་ལྷན་སྐྱེས་འཆད་པའི་སྐབས་ཡིན་པའི་
པའི་ཕྱིར། ཁྱབ་སྟེ། 
ཕྱིར༑ ཁ་ཅིག བྱང་སེམས་སྒོམ་ལམ་པའི་རྒྱུད་ལ་ཤེས་སྒྲིབ་རྫས་འཛིན་རྟོག་པ་
ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་མི་འཐད་པར་ཐལ།
བྱང་སེམས་སྒོམ་ལམ་པ་ཡིན་ན། ཆོས་ཐམས་ཅད་བཏགས་ཡོད་དུ་འཛིན་པས་ཁྱབ་
པའི་ཕྱིར། དེར་ཐལ། དེ་ཡིན་ན། རང་གི་གཞལ་བྱ་བཏགས་ཡོད་དུ་རྟོག་མྱོང་
ཡིན་པས་ཁྱབ་པའི་ཕྱིར་ན་མ་ཁྱབ། ཁ་ཅིག ཤེས་སྒྲིབ་འཇུག་པ་གཟུང་རྟོག་དང་།
ཤེས་སྒྲིབ་རྫས་འཛིན་རྟོག་པ་འགལ་ཟེར་ན། དེ་མི་འཐད་པར་ཐལ། དེ་གཉིས་ཀྱི་
གཞི་མཐུན་ཡོད་པའི་ཕྱིར། དེར་ཐལ། ཐེག་ཆེན་གྱི་ཚོགས་ལམ་ལ་དམིགས་ནས་
བྱང་སེམས་ཀྱི་ལམ་གྱི་འཇུག་བྱ་དང་འཇུག་བྱེད་གཉིས་ཀར་བདེན་པར་འཛིན་པའི་
བདེན་འཛིན་དེ་དེ་གཉིས་ཀ་ཡིན་པའི་ཕྱིར། དེར་ཐལ། ཐེག་ཆེན་གྱི་ཚོགས་ལམ་དེ་
བྱང་སེམས་ཀྱི་འཇུག་བྱ་འཇུག་བྱེད་གཉིས་ཀ་ཡིན་པའི་ཕྱིར།། ༈ རང་ལུགས་ལ།
སྐབས་འདིར་དངོས་སུ་བསྟན་པའི་ཤེས་སྒྲིབ་རྟོག་པ་ནི་ལྷན་སྐྱེས་ཡིན་ལ། འཇུག་པ་

༤༠L
 སྤྱི་མཐའ་ཟུང་འབྲེལ་སྐབས་ལྔ་པ།
གཟུང་རྟོག་དང་ལྡོག་པ་གཟུང་རྟོག་གཉིས། རྫས་འཛིན་རྟོག་པ་དང་བཏགས་འཛིན་
རྟོག་པ་གཉིས་ཀྱི་ཁྱད་པར་ཡང་སྔར་མཐོང་ལམ་རྩེ་སྦྱོར་གྱི་སྤང་བྱ་ལ་རིགས་འགྲོས་
ཀྱིས་ཤེས་པར་བྱའོ།། ༈ གསུམ་པ་ཕན་ཡོན་ནི། ཡམས་ནད་འདི་རྣམས་ཟད་
ནས་ནི། །ཞེས་པ་ནས། རྣམ་པ་ཀུན་ཏུ་རྟེན་པར་བྱེད། །ཅེས་པའི་བར་གསུངས་ཏེ།
དོན་ནི། འགྲེལ་པར། སྒོམ་པའི་ལམ་གོམས་པས་རྣམ་པར་རྟོག་པའི་རིགས་བཞིའོ།
ཞེས་པ་ནས། རྣམ་པས་བརྟེན་པར་བྱེད་དོ། །ཞེས་པའི་བར་གསུང་། འཕྲོས་ནི།
དཔེར་ན་སྐྱེས་བུ་ལ་ལ་ཞིག་ལྗང་བུ་བསྐྱེད་པར་འདོད་ནས་སྐྱེས་བུ་དེས་ལྗང་བུ་དེའི་རྩ་
བ་མ་དམིགས་ཡལ་ག་དང་སྡོང་བོ་དང༌། ཞེས་སོགས་ལས་འཕྲོས་སོ། །ཚིག་དོན་
ནི༑ ཐེག་པ་ཆེན་པོའི་སྤང་རྟོགས་ཀྱི་འབྲས་བུ་མཆོག་གིས་སྤ་པ་སྟེ་མཛེས་པ་ཡི་སྒོམ་
ལམ་ཆེན་པོའི་ཆེན་པོ་ལ་གནས་པའི་སེམས་དཔའ་ཆེན་པོ་དེ་ཆོས་ཅན། ཁྱོད་ལ་ནི་
ཐེག་པ་གསུམ་གྱི་སྤངས་རྟོགས་ཀྱི་ཡོན་ཏན་གྱི་རིགས་ཕུན་སུམ་ཚོགས་པ་ཀུན་རྣམ་པ་
ཀུན་ཏུ་བརྟེན་པར་བྱེད་དེ། ནད་པ་ནད་ལས་གྲོལ་ནས་ཡུན་རིང་ལོན་ནས་དགའ་བས་
དབུགས་ཕྱིན་པ་ལྟར་མི་བཟད་པའི་ཡམས་ནད་དང་འདྲ་བའི་སྒོམ་སྤང་ཆུང་ངུའི་ཆུང་
ངུ་སོགས་སྤང་བྱ་འདི་རྣམས་ཟད་ནས་ནི་རྣམ་པ་ཀུན་ཏུ་འགྲོ་བ་ཡི་སྒྲིབ་གཉིས་ཀྱི་ནད་
སེལ་བར་བྱེད་པའི་སྤངས་པའི་ཡོན་ཏན་དང་། རྒྱ་མཚོ་ཆེ་ལ་ཆུ་བོ་འདུ་བ་བཞིན་དུ་
ཐེག་པ་གསུམ་གྱི་རྟོགས་རིགས་རྣམས་ངང་གིས་འདུ་བས་འགྲོ་བའི་བདེ་བ་མ་ལུས་པ་
སྒྲུབ་པར་བྱེད་པའི་རྟོགས་པའི་ཡོན་ཏན་དང་ལྡན་པའི་སེམས་དཔའ་ཡིན་པའི་ཕྱིར།།

Joe
བར་ཆད་མེད་པའི་རྩེ་སྦྱོར། །
བར་ཆད་མེད་པའི་རྩེ་སྦྱོར། །
༈ བཞི་པ་བར་ཆད་མེད་པའི་རྩེ་སྦྱོར་བཤད་པ་ལ་གཉིས། དངོས་ཀྱི་དོན་དང༌།
ལོག་རྟོག་བསལ་བའོ། །དང་པོ་ལ་གཉིས། བསོད་ནམས་མང་པོས་མཚོན་ཏེ་བསྟན་
པ་དང༌། དམིགས་རྣམ་བཤད་པའོ། །དང་པོ་ནི། སྟོང་གསུམ་སྐྱེ་བོ་ཉན་ཐོས་
དང་༑ ༑ཞེས་པ་ནས། དེ་ནི་རྣམ་པ་ཀུན་མཁྱེན་ཉིད། །ཅེས་པའི་བར་གསུངས་ཏེ།
དོན་ནི། འགྲེལ་པར། འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ཀྱི་སེམས་ཅན་རྣམས། ཞེས་སོགས་གསུང་། འཕྲོས་ནི། སེམས་དང་པོ་
བསྐྱེད་པས་ཅི་ཡིད་ལ་བགྱི། བཀའ་སྩལ་པ། རྣམ་པ་ཐམས་ཅད་མཁྱེན་པ་ཉིད་ཡིད་
ལ་བྱའོ། །ཞེས་སོགས་ལས་འཕྲོས། གཉིས་པ་དམིགས་རྣམ་ནི། འདི་ཡི་
དམིགས་པ་དངོས་མེད་དེ། །ཞེས་སོགས་རྐང་པ་བཞི་གསུངས་ཏེ། དོན་ནི། བར་
ཆད་མེད་པའི་ཏིང་ངེ་འཛིན་འདིའི་དམིགས་རྐྱེན་ནི་ཆོས་ཐམས་ཅད་དངོས་པོ་མེད་པར་
དམིགས་པ་ཡིན་ནོ། ། ཞེས་སོགས་གསུང་། འཕྲོས་ནི། རབ་འབྱོར་རྣམ་པ་ཐམས་
ཅད་མཁྱེན་པ་ཉིད་ཀྱི་དམིགས་པ་ནི་དངོས་པོ་མེད་པ། བདག་པོ་ནི་དྲན་པ། རྣམ་པ་
ནི་ཞི་བའི་མཚན་ཉིད་དེ་མཚན་ཉིད་མེད་པ་ཡིན་ཏེ། ཞེས་སོགས་ལས་འཕྲོས་སོ།།
འདི་ལ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ལ་གཉིས་ཀྱི་དང་པོ་
སྟོང་གསུམ་གྱི་སྐྱེ་བོ་རྣམས་ཉན་ཐོས་དང་བསེ་རུ་ལྟ་བུའི་རང་
ནི༑ མདོ་ལས། 
སངས་རྒྱས་ཀྱི་རྟོགས་པ་ཕུན་སུམ་ཚོགས་པ་དང་བྱང་ཆུབ་སེམས་དཔའི་སྐྱོན་མེད་པའི་
ས་དང་པོ་ལ་བཀོད་པའི་དགེ་བ་རྣམས་བསོད་ནམས་ཆེ་བ་དཔེར་མཛད་ནས། དེ་བས་

༧༡༠
 སྤྱི་མཐའ་ཟུང་འབྲེལ་སྐབས་ལྔ་པ།
ཀྱང་རང་གི་བསོད་ནམས་ཆེས་མང་པོ་ཉིད་ཀྱིས་ནི་མཚོན་ཏེ་བསྟན་པའི་རྒྱུན་མཐའི་
བར་ཆད་མེད་པའི་ཏིང་ངེ་འཛིན་དེ་ནི་ཆོས་ཅན། བར་ཆད་མེད་པའི་རྩེ་སྦྱོར་ཡིན་ཏེ།
སངས་རྒྱས་ཉིད་ཀྱི་ཡེ་ཤེས་རྣམ་པ་ཀུན་མཁྱེན་པ་ཉིད་བར་ཆད་མེད་པར་དངོས་སུ་
བསྐྱེད་པར་བྱེད་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། གཉིས་པ་
ནི་བདེན་པར་གྲུབ་པའི་དངོས་མེད་དེ་ཆོས་ཅན། བར་ཆད་མེད་པའི་རྩེ་སྦྱོར་འདི་ཡི་
དམིགས་པ་ཡིན་ཏེ། དེའི་སྒྲོ་འདོགས་གཅད་པར་བྱ་བའི་གཞི་ཡིན་པའི་ཕྱིར། རྒྱན་
མཐའི་སྦྱོར་བའི་དུས་ཀྱི་དྲན་པ་ཐེག་ཆེན་སེམས་བསྐྱེད་ཆོས་ཅན། རྩེ་སྦྱོར་དེའི་བདག་
པོའི་རྐྱེན་ཡིན་པར་བཞེད་དེ། དེ་དངོས་སུ་རང་དབང་དུ་སྐྱེད་པར་བྱེད་པའི་སེམས་
དཔའི་རྣམ་འབྱོར་ཡིན་པའི་ཕྱིར། བར་ཆད་མེད་པའི་རྩེ་སྦྱོར་ཆོས་ཅན། རྣམ་པ་ཞི་
བ་ཉིད་ཡིན་ཏེ། སྟོང་ཉིད་མངོན་སུམ་དུ་རྟོགས་པའི་སྒོ་ནས་གཉིས་སྣང་གི་སྤྲོས་པ་ཞི་
བའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། བར་ཆད་མེད་རྩེའི་
དམིགས་རྣམ་འདི་ཆོས་ཅན། ཤིན་ཏུ་ཟབ་པ་ཡིན་ཏེ། ཁྱོད་ལ་ནི་བདེན་གཉིས་ངོ་བོ་
འགལ་བར་འཛིན་པའི་དབང་གིས་རྩོད་པ་རབ་ཏུ་སྨྲ་བ་རྣམས་ཀྱིས་རྒྱུད་མར་རྒོལ་ཡང་
ཀླན་ཀའི་གནས་མ་ཡིན་པའི་ཕྱིར།། ༈ གཉིས་པ་མཐའ་དཔྱད་པ་ལ་གཉིས། དང་
པོ་ལ། ཁ་ཅིག ཆོས་ཐམས་ཅད་རྒྱུན་མཐའི་བར་ཆད་མེད་པའི་རྩེ་སྦྱོར་གྱི་དམིགས་
རྐྱེན་ཡིན་ཟེར་ན། འོ་ན། ཆོས་ཐམས་ཅད་དེའི་རྐྱེན་ཡིན་པར་ཐལ། དམ་བཅའ་
འཐད་པའི་ཕྱིར། འདོད་ན། ཆོས་ཐམས་ཅད་ཆོས་ཅན། ཁྱོད་དེའི་རྐྱེན་མ་ཡིན་
པར་ཐལ། ཁྱོད་འདུས་མ་བྱས་ཡིན་པའི་ཕྱིར། ཁ་ཅིག སྐད་ཅིག་མའི་སྦྱོར་བ་
ཡིན་ན། བར་ཆད་མེད་པའི་རྩེ་སྦྱོར་ཡིན་པས་ཁྱབ་ཟེར་ན། རྒྱུན་མཐའི་སྦྱོར་བའི་
ལམ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར།

༡༡
བར་ཆད་མེད་པའི་རྩེ་སྦྱོར། །
ཁྱབ་སྟེ། ཐེག་ཆེན་སྒོ་འབྱེད་ལས། སྐད་ཅིག་མའི་སྦྱོར་བ་ལ་ཡང་སྦྱོར་བའི་ལམ་
དང་བར་ཆད་མེད་པའི་ལམ་གཉིས་ཡོད་ལ། ཞེས་གསུངས་པའི་ཕྱིར། འདོད་མི་
ནུས་ཏེ། བར་ཆད་མེད་ལམ་མ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་
ཕྱིར༑ ཁ་ཅིག བར་ཆད་མེད་ལམ་གང་ཞིག་རྩེ་སྦྱོར་ཡིན་ན། བར་ཆད་མེད་
པའི་རྩེ་སྦྱོར་ཡིན་པས་ཁྱབ་ཟེར་ན། ཐེག་ཆེན་མཐོང་ལམ་བར་ཆད་མེད་ལམ་ཆོས་
ཅན༑ དེར་ཐལ། དེའི་ཕྱིར། འདོད་ན། རྒྱུན་མཐའི་བར་ཆད་མེད་ལམ་ཡིན་པར་
ཐལ་ལོ།། ༈ རང་ལུགས་ལ། བསོད་ནམས་མང་པོས་མཚོན་ཏེ་བསྟན་པའི་སྒོ་
ནས་གནས་ངན་ལེན་གྱི་དྲི་མ་ཕྲ་མོ་དངོས་སུ་འཇོམས་བྱེད་ཀྱི་ཐེག་ཆེན་གྱི་བར་ཆད་
མེད་ལམ། བར་ཆད་མེད་པའི་རྩེ་སྦྱོར་གྱི་མཚན་ཉིད།། མ་དག ་
བསལ་བྱ་ལོག་རྟོག
༈ གཉིས་པ་ལོག་རྟོག་བསལ་བ་ནི། དམིགས་པ་འཐད་དང་དེ་ཡི་ནི། །ཞེས་པ་
ནས༑ རྣམ་པ་བཅུ་དྲུག་དག་ཏུ་བཞེད། །ཅེས་པའི་བར་གསུངས་ཏེ། དོན་ནི།
འགྲེལ་པར། འདུས་བྱས་དང་འདུས་མ་བྱས་ཀྱི་ཁམས་དག་དངོས་པོ་མེད་པ་ཉིད་
ཀྱིས་དམིགས་པ་འཐད་པ་དང་། ཞེས་པ་ནས། ལོག་པར་རྟོག་པ་བཅུ་དྲུག་ག།
ཞེས་པའི་བར་གསུང་། འཕྲོས་ནི། གསོལ་པ། བཅོམ་ལྡན་འདས་ཅི་ལགས།
རྣམ་པ་ཐམས་ཅད་མཁྱེན་པ་ཉིད་འབའ་ཞིག་དངོས་པོ་མ་མཆིས་པ་ལགས། ཞེས་
སོགས་དང་། གཟུགས་སྟོང་པའོ་ཞེས་བྱ་བར་སྤྱོད་དེ་ཅི་ནས་ཀྱང་བློ་རྣམ་པ་གཉིས་སུ་
མི་འགྱུར་བ་དེ་ལྟར་སྤྱོད་དོ། །ཞེས་སོགས་ལས་འཕྲོས་སོ། །འདིའི་སྐབས་སུ་
གཉིས༑ ཚིག་དོན་དང༌། མཐའ་དཔྱད་པའོ། །དང་པོ་ནི། རྣམ་པ་ཀུན་མཁྱེན་

ཚ༡༢
 སྤྱི་མཐའ་ཟུང་འབྲེལ་སྐབས་ལྔ་པ།
ཉིད་དང་བར་ཆད་མེད་པའི་རྩེ་སྦྱོར་གྱི་དམིགས་རྣམ་ལ་བརྟེན་པ་ཅན་གྱི་བདེན་གཉིས་
ངོ་བོ་གཅིག་ཏུ་མི་རུང་བར་འགལ་བར་སྨྲ་བ་རྣམས་ཀྱི་ལོག་པར་རྟོག་པ་ཆོས་ཅན།
རྣམ་པ་བཅུ་དྲུག་དག་ཏུ་བཞེད་དེ། བར་ཆད་མེད་རྩེ་དེའི་དམིགས་པ་འཐད་ལ་ལོག་
པར་རྟོག་པ་དང་། དེ་བཞིན་དུ་དམིགས་དེ་ཡི་ནི་ངོ་བོ་ཉིད་བདེན་སྟོང་དུ་ངེས་པར་
བཟུང་བ་ལ་དང༌། འབྲས་བུ་རྣམ་ཀུན་མཁྱེན་ཉིད་ཡེ་ཤེས་ལ་དང་། དོན་དམ་པའི་
བདེན་པ་དང་ཀུན་རྫོབ་ཀྱི་བདེན་པ་གཉིས་ལ་དང༌། ཞི་ལྷག་ཟུང་འབྲེལ་གྱི་སྦྱོར་བ་ལ་
དང་༑ དཀོན་མཆོག་གསུམ་པོ་ལ་དང་། ཐབས་མཁས་པ་དང་བཅས་པའི་ཐུབ་པའི་
མངོན་པར་རྟོགས་པ་གཉིས་ལ་དང་། སྤང་བྱ་རྟག་འཛིན་སོགས་ཕྱིན་ཅི་ལོག་དང་ནི་
དེ་དག་སྤོང་བྱེད་ཀྱི་ལམ་དང་བཅས་པ་གཉིས་ལ་དང༌། གཉེན་པོ་ཡེ་ཤེས་དང་།
སྤང་བྱ་མི་མཐུན་ཕྱོགས་གཉིས་དག་ལ་དང༌། རང་སྤྱིའི་མཚན་ཉིད་དང་ནི་དེ་སྒོམ་པ་
གཉིས་ལ་ལོག་པར་རྟོག་པ་རྣམས་སུ་ཡོད་པའི་ཕྱིར།། ༈ གཉིས་པ་མཐའ་དཔྱད་པ་
ལ་གསུམ། དང་པོ་ལ། ཁ་ཅིག བསལ་བྱ་ལོག་སྒྲུབ་ཡིན་ན། བསལ་བྱ་ལོག་
རྟོག་ཡིན་པས་ཁྱབ་ཟེར་ན། དབུ་མ་པས། ཆོས་ཐམས་ཅད་བདེན་པར་མེད་པར་
ཁས་བླངས་པ་ལ། དངོས་སྨྲ་བས། ས་བོན་གྱིས་མྱུ་གུ་བསྐྱེད་པ་མེད་པར་ཐལ།
ས་སྨྱུག་གཉིས་བདེན་པར་མེད་པའི་ཕྱིར་ཞེས་དབུ་མ་པ་ལ་འཕངས་པའི་སུན་འབྱིན་ནི་
ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། ཁྱབ་
སྟེ༑ དེ་ལྟ་བུའི་སུན་འབྱིན་དེ་སུན་འབྱིན་ལོག་པ་ཡིན་པའི་ཕྱིར། དེར་ཐལ། ས་
མྱུག་བདེན་པར་མེད་ཀྱང་བསྐྱེད་བྱ་སྐྱེད་བྱེད་དུ་རུང་བའི་ཕྱིར། འདོད་ན། ཤེས་
པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ངག་ཡིན་པའི་ཕྱིར།
ཁ་ཅིག བདེན་གཉིས་འགལ་བར་འཛིན་པའི་རྟོག་པ་དེ། བསལ་བྱ་ལོག་རྟོག་གི་

༤༡༣
བསལ་བྱ་ལོག་ཏོག །
མཚན་ཉིད་ཟེར་ན། འདོད་ན། བདེན་གཉིས་འགལ་བར་འཛིན་མི་རུང་བར་ཐལ།
ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། བདེན་གཉིས་འགལ་བ་མ་ཡིན་པར་
ཐལ༑ འདོད་པའི་ཕྱིར། འདོད་ན། བདེན་གཉིས་ཀྱི་གཞི་མཐུན་ཡོད་པར་ཐལ།
འདོད་པའི་ཕྱིར། འདོད་མི་ནུས་སོ། ཁ་ཅིག སྐབས་འདིར་བསྟན་པའི་ཀླན་ཀ་
ཡིན་ན། ཀུན་རྫོབ་སྒོ་ཅན་གྱི་ཀླན་ཀ་ཡིན་པས་ཁྱབ་ཟེར་ན། བར་ཆད་མེད་པའི་རྩེ་
སྦྱོར་གྱི་དམིགས་པ་མི་འཐད་པར་ཐལ། ཆོས་ཐམས་ཅད་དོན་དམ་པར་མ་གྲུབ་བའི་
ཕྱིར་ཞེས་དངོས་སྨྲ་བས་དབུ་མ་པ་ལ་འཕངས་པའི་སུན་འབྱིན་ཆོས་ཅན། དེར་ཐལ།
དེའི་ཕྱིར། དེར་ཐལ། དམིགས་པ་འཐད་དང་ཞེས་པའི་སྐབས་ནས་བསྟན་པའི་ཀླན་
ཀ་ཡིན་པའི་ཕྱིར། འདོད་མི་ནུས་ཏེ། དོན་དམ་སྒོ་ཅན་གྱི་ཀླན་ཀ་ཡིན་པའི་ཕྱིར།
དེར་ཐལ། དབུ་མའི་དོན་དམ་གྱི་ཁས་ལེན་རྟགས་སུ་བཀོད་ནས་ཀུན་རྫོབ་དངོས་སུ་
སུན་འབྱིན་པའི་དངོས་སྨྲ་བས་དབུ་མ་པ་ལ་འཕངས་པའི་སུན་འབྱིན་ཡིན་པའི་ཕྱིར།
ཁ་ཅིག དེ་ཡིན་ན། དོན་དམ་སྒོ་ཅན་གྱི་ཀླན་ཀ་ཡིན་པས་ཁྱབ་ཟེར་ན། མྱུ་གུའི་ས་
བོན་གྱིས་མྱུ་གུ་བསྐྱེད་པར་མ་ནུས་པར་ཐལ། དེ་ཀུན་རྫོབ་ཏུ་གྲུབ་པའི་ཕྱིར་ཞེས་
དངོས་སྨྲ་བས་དབུ་མ་པ་ལ་འཕངས་པའི་སུན་འབྱིན་ཆོས་ཅན། དེར་ཐལ། དེའི་
ཕྱིར༑ འདོད་མི་ནུས་ཏེ། ཀུན་རྫོབ་སྒོ་ཅན་གྱི་ཀླན་ཀ་ཡིན་པའི་ཕྱིར། རྟགས་སླ།
ཁ་ཅིག ཀླན་ཀ་གཉིས་པོ་གང་རུང་ཡིན་ན། དབུ་མའི་ཁས་བླངས་དངོས་སུ་
རྟགས་སུ་བཀོད་པས་ཁྱབ་ཟེར་ན། དབུ་མ་པས་དངོས་པོ་བདེན་མེད་དུ་ཁས་བླངས་པ་
ལ་བསམ་ནས། དངོས་པོ་རང་བཞིན་གྱིས་མ་གྲུབ་པར་ཐལ། དེ་མེད་པའི་ཕྱིར།
ཞེས་དངོས་སྨྲ་བས་དབུ་མ་པ་ལ་འཕངས་པའི་སུན་འབྱིན་ཆོས་ཅན། དེར་ཐལ།
དེའི་ཕྱིར། དེར་ཐལ། དོན་དམ་སྒོ་ཅན་གྱི་ཀླན་ཀ་ཡིན་པའི་ཕྱིར། འདོད་མི་ནུས་

༧༡༤
 སྤྱི་མཐའ་ཟུང་འབྲེལ་སྐབས་ལྔ་པ།
ཏེ༑ དབུ་མ་པས་དངོས་པོ་རང་བཞིན་གྱིས་གྲུབ་པར་ཁས་བླངས་པའི་ཕྱིར། །
༈ གཉིས་པ་རང་ལུགས་ལ། བདེན་གཉིས་གཞི་གཅིག་གི་སྟེང་དུ་འདུ་མི་རུང་བར་
འཛིན་པའི་ལོག་རྟོག ། སྐབས་འདིར་བསྟན་གྱི་གཙོ་བོར་གྱུར་པའི་བསལ་བྱ་ལོག་
རྟོག་གི་མཚན་ཉིད། ལོག་རྟོག་དེས་ཀུན་ནས་བསླངས་པའི་སུན་འབྱིན་དེ་ལ་ཡང་
ཀུན་རྫོབ་སྒོ་ཅན་གྱི་ཀླན་ཀ་དང་དོན་དམ་སྒོ་ཅན་གྱི་ཀླན་ཀ་གཉིས་ཡོད། དེ་གཉིས་ཇི་
ལྟར་འཇོག་པའི་ཚུལ་ཡོད་དེ། དབུ་མ་པའི་ཀུན་རྫོབ་ཀྱི་ཁས་ལེན་རྟགས་སུ་བཀོད་
པའི་རིགས་སུ་གནས་པའི་ཆ་ནས་དོན་དམ་སུན་འབྱིན་པའི་དངོས་སྨྲ་བས་དབུ་མ་པ་ལ་
འཕངས་པའི་སུན་འབྱིན་དེ། ཀུན་རྫོབ་སྒོ་ཅན་གྱི་ཀླན་ཀ་དང་། དབུ་མ་པའི་དོན་དམ་
གྱི་ཁས་ལེན་རྟགས་སུ་བཀོད་པའི་རིགས་སུ་གནས་པའི་ཆ་ནས་ཀུན་རྫོབ་སུན་འབྱིན་
གཉིས་དངོས་སྨྲ་བས་དབུ་མ་པ་ལ་འཕངས་པའི་སུན་འབྱིན་དེ། དོན་དམ་སྒོ་ཅན་གྱི་
ཀླན་ཀའི་ངོ་བོ་ཡིན་པའི་ཕྱིར།། ་༈ གསུམ་པ་རྩོད་པ་སྤོང་པ་ལ། ་ཁ་ཅིག
བསལ་བྱ་ལོག་སྒྲུབ་ལ། ལོག་རྟོག་གིས་ཁྱབ་པར་ཐལ། བསལ་བྱ་ལོག་རྟོག་ལ།
ལོག་སྒྲུབ་ཀྱིས་ཁྱབ་པའི་ཕྱིར་ན་མ་ཁྱབ། ཁ་ཅིག འདིར་བསྟན་བསལ་བྱ་ལ་སུན་
འབྱིན་བཅུ་དྲུག་ཡོད་པར་ཐལ། དེ་ལ་ལོག་རྟོག་བཅུ་དྲུག་ཡོད་པའི་ཕྱིར། འདོད་ན།
མི་འཐད་པར་ཐལ། དེར་སུན་འབྱིན་ལྟར་སྣང་གཉིས་སུ་གྲངས་ངེས་པའི་ཕྱིར་ན་སྐྱོན་
མེད་དེ། དེ་ལ་རྒྱས་པར་ཕྱེ་ན་བཅུ་དྲུག་དང་། དེ་ལས་བསྡུ་ན་བཞི་དང༌། དེ་ལས་
བསྡུ་ན་ཀླན་ཀའི་སུན་འབྱིན་གཉིས་སུ་ངེས་པའི་ཕྱིར། དང་པོ་དེར་ཐལ། བར་ཆད་
མེད་པའི་རྩེ་སྦྱོར་གྱི་དམིགས་པ་མི་འཐད་པར་ཐལ་བའི་སུན་འབྱིན་ནས། རང་སྤྱིའི་
མཚན་ཉིད་སྒོམ་པ་མི་འཐད་པར་ཐལ་བའི་སུན་འབྱིན་གྱི་བར་བཅུ་དྲུག་ཡོད་པའི་ཕྱིར།
བར་པ་དེར་ཐལ། བདེན་གཉིས་རིགས་མཐུན་རྟགས་སུ་བཀོད་པའི་སུན་འབྱིན་གཉིས་

༤༡༩
1:|: བསལ་བྱ་ལོག་ཏོག །
དང་༑ རིགས་མི་མཐུན་རྟགས་སུ་བཀོད་པའི་སུན་འབྱིན་གཉིས་ཏེ་བཞི་ཡོད་པའི་ཕྱིར།
སྔར་བཤད་པ་ལྟར་ཀུན་རྫོབ་སྒོ་ཅན་དང་དོན་དམ་སྒོ་ཅན་གྱི་ཀླན་
གསུམ་པ་དེར་ཐལ། 
ཀ་གཉིས་ཡོད་པའི་ཕྱིར། ཁ་ཅིག བདེན་འཛིན་ཡིན་ན། བདེན་གཉིས་གཞི་གཅིག་
གི་སྟེང་དུ་འདུ་མི་རུང་བར་འཛིན་པའི་རྟོག་པ་ཡིན་དགོས་པར་ཐལ། དེ་འདྲ་བའི་རྟོག་
པའི་མཚན་གཞི་གཅིག་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། བདེ་གཉིས་
གཞི་གཅིག་གི་སྟེང་དུ་འདུ་མི་རུང་བར་འཛིན་པའི་རྟོག་པ་དེ་བདེན་འཛིན་མ་ཡིན་པའི་
ཕྱིར༑ དེར་ཐལ། བདེན་གཉིས་གཞི་གཅིག་གི་སྟེང་དུ་འདུ་རུང་སྟོང་ཉིད་མ་ཡིན་
པའི་ཕྱིར། ཟེར་ན། ཁ་ཅིག་མ་ཁྱབ་ཟེར། མ་གྲུབ་ན་དེར་ཐལ། དེ་ཀུན་རྫོབ་
བདེན་པ་ཡིན་པའི་ཕྱིར། དེར་ཐལ། བདེན་གཉིས་ངོ་བོ་གཅིག་ཏུ་འདུ་བ་ཀུན་རྫོབ་
བདེན་པ་ཡིན་པའི་ཕྱིར། སྐབས་ལྔ་པ་བཤད་ཟིན་ཏོ། །
སྐབས་དྲུག་པ།
༈ གསུམ་པ་མཐར་གྱིས་སྦྱོར་བ་ནི། སྦྱིན་པ་ཤེས་རབ་བར་དག་དང༌། ། ཞེས་པ་
ནས༑ མཐར་གྱིས་པ་ཡི་བྱ་བར་བཞེད། །ཅེས་པའི་བར་གསུངས་ཏེ། དོན་ནི།
འགྲེལ་པ་ལས། ཕ་རོལ་ཏུ་ཕྱིན་པ་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་
འདུས་པའི་ཕྱིར། ཞེས་པ་ནས། དེ་ནི་འདིར་མཐར་གྱིས་པའི་བྱ་བར་བཞེད་པ་ཡིན་
ནོ༑ ༑ཞེས་པའི་བར་གསུངས་ལ། འཕྲོས་ནི། བཅོམ་ལྡན་འདས་ཆོས་ཐམས་ཅད་
དངོས་པོ་མ་མཆིས་པའི་ངོ་བོ་ཉིད་ལ་བྱང་ཆེན་གྱིས་མཐར་གྱིས་སྤྱོད་པ་དང༌། མཐར །
ཞེས་སོགས་ལས་འཕྲོས་སོ།།
མཐར་གྱིས་ནན་ཏན་བགྱི། 
གྱིས་སློབ་པ་དང༌། 
འདིའི་སྐབས་སུ་གཉིས། ཚིག་དོན་དང༌། མཐའ་དཔྱད་པའོ། །དང་པོ་ནི། ཤེས་

༧༡༦
 སྤྱི་མཐའ་ཟུང་འབྲེལ་སྐབས་དྲུག་པ།
བྱ་ཆོས་ཅན། མཐར་གྱིས་པའི་བྱ་བར་བཞེད་པ་དེར་བཅུ་གསུམ་ཡོད་དེ། སྦྱིན་པའི་
མཐར་གྱིས་པ་ནས་ཤེས་རབ་ཀྱི་མཐར་གྱིས་པའི་བར་དྲུག་དང་སངས་རྒྱས་ལ་སོགས་
པ་སྟེ། ཆོས་དགེ་འདུན་ཚུལ་ཁྲིམས་གཏོང་པ་ལྷ་རྗེས་སུ་དྲན་པ་དྲུག་དང་ཆོས་ཐམས་
ཅད་དོན་དམ་པར་དངོས་མེད་ངོ་བོ་ཉིད་དུ་རྟོགས་པ་ཉིད་ཀྱི་དབྱེ་བས་མཐར་གྱིས་པའི་
སྦྱོར་བ་རྣམས་སུ་ཡོད་པའི་ཕྱིར།། ༈ གཉིས་པ་མཐར་དཔྱད་པ་ལ་གསུམ་ལས།
དང་པོ་ལ། ཁ་ཅིག མཁྱེན་གསུམ་གྱི་རྣམ་པ་གོ་རིམ་ངེས་ཅན་དུ་སྒོམ་པའི་སེམས་
དཔའི་ཡེ་ཤེས། མཐར་གྱིས་སྦྱོར་བའི་མཚན་ཉིད་ཟེར་ན། ཐེག་ཆེན་མཐོང་ལམ་
བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་
ཐལ༑ ཐེག་ཆེན་གྱི་མཐོང་ལམ་ཡིན་པའི་ཕྱིར། འདོད་ན། གཞི་ཤེས་ཀྱི་རྣམ་པ་
སྒོམ་པའི་སེམས་དཔའི་ཡེ་ཤེས་ཡིན་པར་ཐལ། འདོད་པའི་ཕྱིར། འདོད་མི་ནུས་
སོ༑ ༑གཞན་ཡང་། མཁྱེན་གསུམ་གྱི་རྣམ་པ་གོ་རིམ་ངེས་ཅན་དུ་མི་སྒོམ་པའི་ཐེག་
ཆེན་གྱི་སྦྱོར་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་
ཐལ། ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ།
མཁྱེན་གསུམ་གྱི་རྣམ་པ་གང་རུང་ཞིག་སྒོམ་པ་དང༌། དེ་གསུམ་གྱི་རྣམ་པ་ཅིག་ཆར་
དུ་སྒོམ་པ་དང་། གོ་རིམ་འཆོལ་བར་སྒོམ་པའི་སེམས་དཔའི་ཡེ་ཤེས་ཡོད་པའི་ཕྱིར།
ཕྱི་མ་དེར་ཐལ། ཏིང་ངེ་འཛིན་ལ་རིམ་པ་འཆོལ་བར་སྙོམས་པར་འཇུག་པའི་སེམས་
དཔའི་ཡེ་ཤེས་ཡོད་པའི་ཕྱིར། ཁ་ཅིག མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་
གསུམ་གོ་རིམ་མ་འཆོལ་བར་སྒོམ་པའི་སེམས་དཔའི་ཡེ་ཤེས། མཐར་གྱིས་སྦྱོར་
བའི་མཚན་ཉིད་ཟེར་ན། དེ་ལྟར་སྒོམ་པའི་རྒྱུན་མཐའི་སྦྱོར་བའི་ཡེ་ཤེས་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་

༤༡༧
མཐར་གྱིས་སྦྱོར་བ། །
ཐལ༑ དེ་ཡོད་པའི་ཕྱིར། དེར་ཐལ། ཇི་ལྟར་སྐྱེས་བུའི་ཟོ་ཆུན་རྒྱུད། །ཅེས་
སོགས་ཀྱིས་དེ་ལྟར་སྒོམ་པ་ཡོད་པར་བསྟན་པའི་ཕྱིར། འདོད་ན། མི་འཐད་པར་
ཐལ༑ སྐད་ཅིག་མའི་སྦྱོར་བ་ཡིན་པའི་ཕྱིར། ཁྱབ་སྟེ། རྣམ་བཤད་ལས། མཐར་
གྱིས་སྦྱོར་བའི་ས་མཚམས་འཆད་པའི་ཚེ། ས་མཚམས་ནི་ཚོགས་ལམ་ནས་རྒྱུན་
མཐའི་སྔ་ལོགས་བར་རོ། །ཞེས་གསུངས་པའི་ཕྱིར། ཁ་ཅིག ཕྱིན་དྲུག་གང་རུང་
ཡིན་ན། མཐར་གྱི་བའི་སྦྱོར་བ་ཡིན་པས་ཁྱབ་ཟེར་ན། སངས་རྒྱས་འཕགས་པའི་
རྒྱུད་ཀྱི་ཤེས་རབ་ཀྱི་ཕར་ཕྱིན་ཆོས་ཅན། དེར་ཐལ། དེའི་ཕྱིར། འདོད་ན།
སེམས་དཔའི་ཡེ་ཤེས་ཡིན་པར་ཐལ་ལོ། ཁ་ཅིག དེ་གང་རུང་དུ་གྱུར་པའི་སེམས་
དཔའི་ཡེ་ཤེས་ཡིན་ན། དེ་ཡིན་པས་ཁྱབ་ཟེར་ན། རྒྱུན་མཐའི་བར་ཆད་མེད་ལམ་
པའི་རྒྱུད་ཀྱི་ཤེས་ར བ་ཀྱི་ཕར ཕྱིན་ཆོས་ཅན། དེར་ཐལ། དེའི་ཕྱིར། རྟགས་
གསལ་སླའོ། ཁ་ཅིག་རྗེས་དྲན་དྲུག་པོ་གང་རུང་ཡིན་ན། མཐར་གྱིས་སྦྱོར་བ་ཡིན་
པས་ཁྱབ་ཟེར་ན། ལམ་མ་ཞུགས་གང་ཟག་གི་རྒྱུད་ཀྱི་སངས་རྒྱས་རྗེས་དྲན་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། ལམ་མ་ཞུགས་ན་སངས་རྒྱས་ལ་སྐྱབས་སུ་སོང་བ་ཡོད་
པའི་ཕྱིར། འདོད་ན། སེམས་དཔའི་ཡེ་ཤེས་ཡིན་པར་ཐལ། འདོད་པའི་ཕྱིར།
འདོད་ན་སླ། ཁ་ཅིག དངོས་མེད་ངོ་བོ་ཉིད་ཀྱི་མཐར་གྱིས་སྦྱོར་བ་ཡིན་ན། སྟོང་
ཉིད་མངོན་སུམ་དུ་རྟོགས་པའི་ཡེ་ཤེས་ཡིན་པས་ཁྱབ་ཟེར་ན། སྟོང་ཉིད་དོན་སྤྱིའི་
ཚུལ་གྱིས་རྟོགས་པའི་ཐེག་ཆེན་གྱིས་སྦྱོར་ལམ་ཆོས་ཅན། དེར་ཐལ། དེའི་ཕྱིར།།
དེར་ཐལ། སྟོང་ཉིད་རྟོགས་པའི་ཐེག་ཆེན་ཀྱི་སྦྱོར་ལམ་ཡིན་པའི་ཕྱིར། ཁ་ཅིག
དེ་ཡིན་ན། སྟོང་ཉིད་རྟོགས་པའི་ཡེ་ཤེས་ཡིན་པས་ཁྱབ་ཟེར་ན། མྱུ་གུ་བདེན་སྟོང་

༄༅༡t
 སྤྱི་མཐའ་ཟུང་འབྲེལ་སྐབས་དྲུག་པ།
སྒྱུ་མ་ལྟ་བུར་རྟོགས་པའི་ཐེག་ཆེན་གྱི་སྦྱོར་ལམ་ཆོས་ཅན། དེར་ཐལ། དེའི་ཕྱིར།
དེར་ཐལ། མྱ་གུ་བདེན་སྟོང་སྒྲ་མ་ལྟ་བུར་རྟོགས་པའི་ལྟ་བ་དེ་དབུ་མའི་ལྟ་བུ་ཡིན་
ཕྱིར༑ འདོད་མི་ནུས་ཏེ། ཆོས་ཅན་དེ་ཡིན་པའི་ཕྱིར།། ༈ རང་གི་ལུགས་ལ།
ཆོས་བཅུ་གསུམ་གྱིས་ཟིན་པའི་སྒོ་ནས་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་
གསུམ་གོ་རིམ་མ་འཆོལ་བར་བསྒོམ་པའི་རིགས་སུ་གནས་ཤིང་སྐད་ཅིག་སྦྱོར་བ་མ་
ཐོབ་པའི་སེམས་དཔའི་ཡེ་ཤེས། མཐར་གྱིས་སྦྱོར་པའི་མཚན་ཉིད། ༈ གསུམ་
པ་རྩོད་པ་སྤོང་བ་ལ། ཁ་ཅིག མཐར་གྱིས་སྦྱོར་བ་ལ་མཚན་ཉིད་ཐ་དད་པ་གཉིས་
ཡོད་པར་ཐལ། སྔར་བཤད་པ་དེ་དེའི་མཚན་ཉིད་གང་ཞིག ལུས་རྣམ་གཞག་གི་
མཐའ་དཔྱོད་དུ་དེ་དང་ཅུང་མི་འདྲ་བ་གཅིག་བཤད་པའི་ཕྱིར། ཟེར་ན། སྐྱོན་མེད་དེ།
དེ་ནི་འཇོག་ཚུལ་མི་འདྲ་བའི་ཁྱད་པར་བསྟན་པ་ཙམ་ཡིན་གྱི། དེ་གཉིས་ཀ་ཅིག་ཆར་
ཁས་ལེན་དགོས་པའི་ངེས་པ་མེད་པའི་ཕྱིར། ཁ་ཅིག མཁྱེན་གསུམ་གྱི་རྣམ་པར་
བརྒྱ་བདུན་ཅུ་རྩ་གསུམ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན།
གཞི་ཤེས་ཀྱི་རྣམ་པ་བརྒྱ་བདུན་བཅུ་རྩ་གསུམ་ཡོད་པར་ཐལ། འདོད་པའི་ཕྱིར།
ཟེར་ན། སྐྱོན་མེད་དེ། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་ནི།
མཁྱེན་གསུམ་སོ་སོའི་རྣམ་པ་རྣམས་གཅིག་ཏུ་བསྡུས་ནས་བཞག་པའི་དོན་ཡིན་པའི་
ཕྱིར༑ རྣམ་པ་གཅིག་ཏུ་ན། གཞི་ཤེས་ཀྱི་རྣམ་པར་བརྒྱ་བདུན་ཅུ་རྩ་གསུམ་ཡོད་པར་
ཐལ༑ གཞི་ཤེས་ཀྱི་རྣམ་པ་གྲངས་མེད་པ་ཡོད་པའི་ཕྱིར། དེར་ཐལ། གཞི་ཤེས་
གྲངས་མེད་པ་ཡོད་པའི་ཕྱིར། དེར་ཐལ། འཕགས་པ་གྲངས་མེད་ཡོད་པའི་ཕྱིར།
ཁ་ཅིག རྣམ་རྫོགས་སྦྱོར་པ་ཡིན་ན། མཐར་གྱིས་སྦྱོར་བ་ཡིན་དགོས་པར་ཐལ།
དེ་གཉིས་ཀའི་ས་མཚམས་ཐེག་ཆེན་གྱི་ཚོགས་ལམ་ནས་འཇོག་པའི་ཕྱིར་ན་མ་ཁྱབ།

ཚ༡e
མཐར་གྱིས་སྦྱོར་བ།
འདོད་མི་ནུས་ཏེ། རྣམ་བཤད་ལས། རྣམ་རྫོགས་སྦྱོར་པའི་རྗེས་སུ་མཐར་གྱིས་སྦྱོར་
བ་བསྟན་པ་དེ་རྒྱུ་འབྲས་དོན་གྱི་རིམ་པའི་དབང་དུ་བྱས་པར་བཤད་པའི་ཕྱིར། དེས་ན་
ཐེག་ཆེན་གྱི་ཚོགས་ལམ་ཐོབ་མ་ཐག་པའི་ཡེ་ཤེས་རྣམས་མཐར་གྱིས་སྦྱོར་བར་མི་
བཞེད་པར་གསལ་ལོ། ཁ་ཅིག མཐར་གྱིས་སྦྱོར་བ་ཡིན་ན། མཁྱེན་གསུམ་གྱི་
རྣམ་པ་རྣམས་གོ་རིམ་ངེས་ཅན་དུ་སྒོམ་པས་ཁྱབ་པར་ཐལ། རྩོམ་པ་མི་འདྲ་བ་རེ་རེས་
མཁྱེན་གསུམ་གྱི་རྣམ་པ་གོ་རིམ་མ་འཆོལ་བར་མཐར་ཆགས་སུ་སྒོམ་པར་བྱེད་པ་དེ།
མཐར་གྱིས་སྦྱོར་བས་མཁྱེན་གསུམ་སྒོམ་ཚུལ་ཡིན་པའི་ཕྱིར་ན་མ་ཁྱབ་བོ། །སྐབས་
དྲུག་པ་བཤད་ཟིན་ཏོ། །
སྐབས་བདུན་པ།
༈ བཞི་པ་སྐད་ཅིག་སྦྱོར་བ་བཤད་པ་ལ་བཞི། རྣམ་པར་སྨིན་པ་མ་ཡིན་པའི་སྐད་
ཅིག་སྦྱོར་བ། རྣམ་པར་སྨིན་པའི། མཚན་ཉིད་མེད་པའི། གཉིས་སུ་མེད་པའི་སྐད་
ཅིག་སྦྱོར་བ་བཤད་པའོ། །དང་པོ་ལ་གཉིས། དངོས་དང༌། དཔེ་བཤད་པའོ།།
དང་པོ་ནི། སྦྱིན་པ་ལ་སོགས་རེ་རེས་ཀྱང་། །ཞེས་སོགས་རྐང་བཞི་གསུངས་ཏེ།
དོན་ནི། འགྲེལ་བར། ལུགས་ལས་ཆོས་ཀྱི་དབྱིངས་ཀྱི་ངོ་བོར། དངོས་གཅིག་
དངོས་པོ་ཀུན་གྱི་ངོ་བོ་ཉིད། །ཅེས་སོགས་གསུང་། འཕྲོས་ནི། བྱང་ཆེན་ཡུམ་ལ་
དེ་ལྟར་སྤྱོད་པ་ནི་སེམས་བསྐྱེད་པ་གཅིག་གིས་ཕར་ཕྱིན་དྲུག་ཡོངས་སུ་རྫོགས་པར་བྱེད་
དོ༑ ༑ཞེས་སོགས་ལས་འཕྲོས། གཉིས་པ་ནི། ཇི་ལྟར་སྐྱེས་བུས་ཟོ་ཆུན་རྒྱུད།།
ཅེས་སོགས་རྐང་བཞིས་སྟོན་ཏེ། དོན་ནི། འགྲེལ་པར། དཔེར་ན་སྐྱེས་བུས་རྡོག་

སྤྱི་མཐའ་ཟུང་འབྲེལ་སྐབས་བདུན་པ།
ཐབས་གཅིག་གིས་བསྐྱོད་ན། ཞེས་སོགས་གསུང་། ཚིག་དོན་ལ་གཉིས་ཀྱི་དང་པོ་
ནི༑ རྒྱུན་མཐའི་བར་ཅད་མེད་ལམ་ལ་གནས་པའི་ཐུབ་པའི་རྒྱུད་ཀྱི་རྣམ་པར་སྨིན་པ་
མ་ཡིན་པའི་ཟག་མེད་ཀྱི་ལམ་གྱི་རིགས་རྣམས་མངོན་དུ་གྱུར་པའི་སྦྱོར་བ་འདི་ནི་ཆོས་
ཅན༑ རྣམ་པར་སྨིན་པ་མ་ཡིན་པའི་སྐད་ཅིག་མ་གཅིག་པ་ཡི་རྟོགས་པ་ཡིན་པར་ཤེས་
པར་བྱ་སྟེ། སྦྱིན་པ་ལ་སོགས་པའི་ཕྱིན་དྲུག་རེ་རེས་ཀྱང་རྣམ་པར་སྨིན་པ་མ་ཡིན་
པའི་ཟག་མེད་ཀྱི་ཆོས་ཀྱི་རིགས་ཀུན་བསྡུས་ནས་མངོན་དུ་བྱེད་པའི་སེམས་དཔའི་རྣལ་
འབྱོར་མཐར་ཐུག་ཡིན་པའི་ཕྱིར། ཞེས་པ་ནི་དངོས་ཀྱི་དོན་དང༌། གཉིས་པ་དེའི་
དཔེ་ནི། རྒྱུན་མཐའི་ཡེ་ཤེས་སྐད་ཅིག་མ་གཅིག་གིས་ཟག་པ་མེད་པའི་ཡེ་ཤེས་ཐམས་
ཅད་ཤེས་ནུས་པ་ཡིན་ཏེ། ཇི་ལྟར་ཏེ་དཔེར་ན་ཟོ་ཆུན་གྱི་རྒྱུད་གཅིག་སྐྱེས་བུས་རྡོག་
ཐབས་གཅིག་གིས་བསྐྱོད་པ་ན། རྒྱུད་ཐམས་ཅད་གཅིག་ཆར་འགུལ་བ་ལྟར་ངེས་
ཚུལ་དེ་བཞིན་དུ་ཤེས་ནུས་པ་ཡིན་པའི་ཕྱིར ། ༈ གཉིས་པ་རྣམ་པར་སྨིན་པ་ནི།
གང་ཚེ་ཆོས་དཀར་ཐམས་ཅད་ཀྱི། ། ཞེས་སོགས་རྐང་པ་བཞིས་སྟོན་ཏེ། དོན་ནི།
གང་གི་ཚེ་བྱང་ཆུབ་སེམས་དཔས་གཉེན་པོ་བསྒོམས་པས་མི་མཐུན་པའི་ཕྱོགས་ཐམས་
ཅད་དང་བྲལ་བ་ན། ཞེས་སོགས་གསུངས་ལ། འཕྲོས་ནི། དེ་བྱང་སེམས་ཀྱི་ལམ་
རྣམ་པར་སྨིན་པའི་ཆོས་ཅན་ལ་གནས་པས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་
དང་༑ ཞེས་སོགས་ལས་འཕྲོས་སོ། །ཚིག་དོན་ནི། སྒྲིབ་གཉིས་ཀྱི་དངོས་གཉེན་
བར་ཆད་མེད་ལམ་སྒོམ་པ་གང་གི་ཚེ་དྲི་མ་ཐམས་ཅད་དང་བྲལ་བའི་ཆོས་དཀར་པོ་
ཐམས་ཅད་ཀྱི་རང་བཞིན་ཤེས་རབ་ཀྱི་ཕ་རོལ་ཏུ་ཕྱིན་པ་ཟག་མེད་རྣམ་པར་སྨིན་པའི་
ཆོས་ཀྱི་གནས་སྐབས་རྒྱུན་མཐའི་ཡེ་ཤེས་སྐྱེས་པ་དེའི་ཚེ་རྒྱུན་མཐའི་བར་ཆད་མེད་
ལམ་ཆོས་ཅན། ཟག་མེད་ཀྱི་ཆོས་ཐམས་ཅད་སྐད་ཅིག་མ་གཅིག་ལ་མངོན་དུ་བྱེད་

༤༢༡
དེ་སྐད་ཅིག་སྦྱོར་བ། །
ནུས་པ་ཡིན་ཏེ། སྟོང་ཉིད་མངོན་སུམ་དུ་རྟོགས་པའི་སེམས་དཔའི་ཡེ་ཤེས་མཐར་
ཐུག་ཡིན་པའི་ཕྱིར།། ༈ གསུམ་པ་མཚན་ཉིད་མེད་པ་ནི། སྦྱིན་པ་ལ་སོགས་སྤྱོད་
པ་ཡིས། །ཞེས་སོགས་རྐང་པ་བཞིས་སྟོན་ཏེ། དོན་ནི། སྔོན་ཆོས་ཐམས་ཅད་རྨི་
ལམ་ལྟ་བུར་གོམས་པས། །ཞེས་སོགས་གསུངས་ལ། འཕྲོས་ནི། བྱང་ཆེན་ཤེར་
ཕྱིན་ལ་སྤྱོད་པའི་ཚེ་རྨི་ལམ་ལྟ་བུའི་ཉེ་བར་ལེན་པའི་ཕུང་པོ་ལྔ་ལ་གནས་ཤིང་སྦྱིན་པ་
ཡོངས་སུ་གཏོང༌། ཞེས་སོགས་ལས་འཕྲོས། ཚིག་དོན་ནི། རྒྱུན་མཐའི་བར་ཆད་
མེད་ལམ་ཆོས་ཅན། མཚན་ཉིད་མེད་པའི་སྐད་ཅིག་སྦྱོར་བ་ཡིན་ཏེ། ཀུན་བྱང་གི་
ཆོས་རྣམས་དོན་དམ་པར་མཚན་ཉིད་མེད་པ་ཉིད་དུ་དུས་སྐད་ཅིག་མ་ནི་གཅིག་གིས་
མངོན་སུམ་དུ་རྟོགས་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། དེར་
ཐལ༑ སྦྱིན་པ་ལ་སོགས་པའི་ཕར་ཕྱིན་དྲུག་གི་སྤྱོད་པ་ཡིས་ཆོས་ཀུན་རྨི་ལམ་དང་
འདྲ་བར་རྟོགས་པ་ལ་གནས་ནས་གོམས་པའི་སྦྱོར་བ་མཐར་ཐུག་པའི་སེམས་དཔའི་ཡེ་
ཤེས་ཡིན་པའི་ཕྱིར།། ༈ བཞི་པ་གཉིས་སུ་མེད་པའི་སྐད་ཅིག་སྦྱོར་བ་ནི། རྨི་ལམ་
དང་ནི་དེ་མཐོང་ཉིད། །ཅེས་སོགས་རྐང་བ་བཞིས་བསྟན་ཏེ། དོན་ནི། ཡུན་རིང་
མོ་ཞིག་ནས་བར་ཆད་མེད་པར་གཉིས་སུ་སྣང་བ་སྤོང་བ་ལ་གོམས་པ་དང༌། ཞེས་
སོགས་གསུངས་ལ། འཕྲོས་ནི། བྱང་ཆེན་ཤེར་ཕྱིན་ལ་སྤྱོད་པའི་ཚེ། རྨི་ལམ་མི་
མཐོང་རྨི་ལམ་མཐོང་བ་མི་མཐོང༌། ཞེས་སོགས་གསུངས་པ་ལས་འཕྲོས་སོ།།
ཚིག་དོན། རྒྱུན་མཐའི་བར་ཆད་མེད་ལམ་ཆོས་ཅན། གཉིས་སུ་མེད་པའི་སྐད་ཅིག་
སྦྱོར་བ་ཡིན་ཏེ། གཟུང་འཛིན་གྱི་ཆོས་རྣམས་རྫས་ཐ་དད་ཀྱིས་སྟོང་པ་གཉིས་སུ་མེད་
པ་ཡི་དེ་ཁོ་ན་དེ་ཉིད་སྐད་ཅིག་གིས་མཐོང་བའི་སེམས་དཔའི་རྣལ་འབྱོར་མཐར་ཐུག་
ཡིན་པའི་ཕྱིར། དཔེར་ན། རྨི་ལམ་གྱི་རི་ར་བ་ཁང་ཁྱིམ་སོགས་དང་ནི་དེ་མཐོང་

སྤྱི་མཐའ་ཟུང་འབྲེལ་སྐབས་བདུན་པ།
བའི་ཤེས་པ་ཉིད་རྫས་ཐ་དད་པ་གཉིས་ཀྱི་ཚུལ་དུ་མི་མཐོང་བ་ལྟར་རོ། །འདིའི་སྐབས་
སུ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག སྐད་ཅིག་སྦྱོར་བ་བཞི་པོ་
འགལ་ལོ་ཟེར་ན། དེ་མི་འགལ་བར་ཐལ། དེ་བཞི་པོ་ངོ་བོ་གཅིག་ལ་ལྡོག་པ་ཐ་དད་
ཀྱིས་ཕྱེ་བ་ཙམ་ཡིན་པའི་ཕྱིར། དེར་ཐལ། མཚན་ཉིད་ཀྱིས་ནི་རྣམ་པ་བཞི། །ཞེས་
གསུངས་པའི་ཕྱིར། ཁ་ཅིག སྐད་ཅིག་མའི་སྦྱོར་བ་ཡིན་ན། རྒྱུན་མཐའི་སྐད་ཅིག་
སྦྱོར་བ་བཞི་པོ་གང་རུང་ཡིན་པས་ཁྱབ་ཟེར་ན། རྒྱུན་མཐའི་སྦྱོར་བའི་ལམ་ཆོས་ཅན།
དེར་ཐལ། དེའི་ཕྱིར། རྟགས་སྒྲུབ་ཟིན། འདོད་ན། སྟོང་ཉིད་མངོན་སུམ་དུ་
རྟོགས་པའི་ཡེ་ཤེས་ཡིན་པར་ཐལ། འདོད་པའི་ཕྱིར། ཁ་ཅིག མ་ཁྱབ་ཟེར།
འདོད་མི་ནུས་ཏེ། ཆོས་ཅན་དེ་ཡིན་པའི་ཕྱིར། ཁ་ཅིག ས་བདུན་པའི་ཡེ་ཤེས་དེ།
རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་བ་དང༌། ས་བརྒྱད་པའི་ཡེ་ཤེས་དེ་རྣམ་
པར་སྨིན་པའི་སྐད་ཅིག་སྦྱོར་བ་དང༌། ས་དགུ་པའི་ཡེ་ཤེས་དེ་མཚན་ཉིད་མེད་པའི་
སྐད་ཅིག་སྦྱོར་བ་དང༌། ས་བཅུ་པའི་ཡེ་ཤེས་དེ་གཉིས་སུ་མེད་པའི་སྐད་ཅིག་སྦྱོར་བ་
ཡིན་ཟེར་ན། ས་བདུན་པའི་ཡེ་ཤེས་ཆོས་ཅན། སེམས་དཔའི་རྣལ་འབྱོར་མཐར་
ཐུག་གིས་བསྡུས་པར་ཐལ། སྐད་ཅིག་སྦྱོར་བ་ཡིན་པའི་ཕྱིར། ཁྱབ་སྟེ། །རྩ་བར།
བསྡུས་དོན་དྲུག་གི་སྐབས་སུ། དེ་མཐའ་ཞེས་པ་དང་། དེའི་འགྲེལ་བར། དེ་ནས་
ཁྱད་པར་དུ་འགྲོར་མེད་པའི་ཕྱིར། ཞེས་པ་ནས། མཐར་ཐུག་པའི་གནས་སྐབས་སུ་
ཡིན་ནོ། །ཞེས་གསུངས་པའི་ཕྱིར། འདོད་ན། ས་བཅུ་པའི་ཡེ་ཤེས་ཡིན་པར་ཐལ་
ལོ༑ ཁ་ཅིག ཟག་མེད་རྣམ་པར་སྨིན་པ་མ་ཡིན་པའི་ཡོན་ཏན་གྱི་རིགས་དུས་སྐད་
ཅིག་མ་གཅིག་ལ་མངོན་སུམ་དུ་རྟོགས་པའི་སེམས་དཔའི་རྣལ་འབྱོར་མཐར་ཐུག་དེ།
རྣམ་པར་སྨིན་བ་མ་ཡིན་པའི་སྐད་ཅིག་སྦྱོར་བའི་མཚན་ཉིད། ཟག་མེད་རྣམ་པར་སྨིན་

༧༢༣
སྐད་ཅིག་སྦྱོར་བ། དེ་
པའི་ཡོན་ཏན་གྱི་རིགས་རྣམས་དེ་ལྟར་རྟོགས་པའི་སེམས་དཔའི་རྣལ་འབྱོར་མཐར་
ཐུག་དེ། རྣམ་པར་སྨིན་པའི་སྐད་ཅིག་སྦྱོར་བའི་མཚན་ཉིད་ཟེར་ན། རྒྱུན་མཐའི་བར་
ཆད་མེད་ལམ་ཆོས་ཅན། མཚན་ཉིད་གཉིས་པོ་དེར་ཐལ། མཚོན་བྱ་གཉིས་པོ་དེའི་
ཕྱིར༑ དེར་ཐལ། ཆོས་ཅན་དེའི་ཕྱིར། འདོད་ན། དེ་ཆོས་ཅན། ཀུན་རྫོབ་
དངོས་ཡུལ་དུ་བྱེད་པའི་ཤེས་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
ཐེག་ཆེན་གྱི་བར་ཆད་མེད་ལམ་ཡིན་པའི་ཕྱིར། ཁ་ཅིག ཆོས་ཐམས་ཅད་བདེན་པའི་
མཚན་ཉིད་མེད་པར་མངོན་སུམ་དུ་རྟོགས་པའི་སེམས་པའི་རྣལ་འབྱོར་མཐར་ཐུག་དེ།
མཚན་ཉིད་མེད་པའི་སྐད་ཅིག་སྦྱོར་བའི་མཚན་ཉིད་དང་། གཟུང་འཛིན་རྫས་ཐ་དད་པ་
གཉིས་སུ་མེད་པར་མངོན་སུམ་དུ་རྟོགས་པའི་སེམས་དཔའི་རྣལ་འབྱོར་ན་ཐར་ཐུག་དེ
གཉིས་སུ་མེད་པའི་སྐད་ཅིག་སྦྱོར་བའི་མཚན་ཉིད་ཟེར་ན། རྒྱུན་མཐའི་བར་ཆད་མེད་
ལམ་ཆོས་ཅན། མཚན་ཉིད་གཉིས་པོ་དེར་ཐལ། མཚོན་བྱ་གཉིས་པོ་དེའི་ཕྱིར།
འདོད་མི་ནུས་ཏེ། ཆོས་ཐམས་ཅད་བདེན་པའི་མཚན་ཉིད་མེད་པ་དང༌། གཟུང་
འཛིན་རྫས་ཐ་དད་དུ་མེད་པ་གཉིས་རྒྱུན་མཐའི་བར་ཆད་མེད་ལམ་གྱི་གཞལ་བྱ་མ་ཡིན་
དེ་གཉིས་ཀུན་རྫོབ་བདེན་པ་ཡིན་པའི་ཕྱིར།། ་༈ རང་གི་
པའི་ཕྱིར། དེར་ཐལ། 
ལུགས་ལ། རྩོལ་བ་རེ་རེའི་བྱེད་པ་ལ་བརྟེན་ནས་མཁྱེན་གསུམ་གྱི་རྣམ་པ་བརྒྱ་བདུན་
ཅུ་རྩ་གསུམ་གོ་རིམ་མ་འཆོལ་བར་སྒོམ་ནུས་པའི་སེམས་དཔའི་སྦྱོར་བ་མཐར་ཐུག་
གིས་བསྡུས་པའི་ཡེ་ཤེས། སྐད་ཅིག་སྦྱོར་བའི་མཚན་ཉིད། དེ་ལ་སྔར་བཤད་པ་
རྣམ་པར་སྨིན་པ་མ་ཡིན་པའི་ཡོན་ཏན་གྱི་རིགས་རྣམས་
ལྟར་བཞི། མཚན་གཞི་ནི། 
བྱ་རྫོགས་ཀྱི་སྐད་ཅིག་མ་གཅིག་ལ་མངོན་སུམ་དུ་བྱེད་ནུས་པའི་སྐད་ཅིག་སྦྱོར་བ་དང་
རྣམ་པར་སྨིན་པའི་ཡོན་ཏན་གྱི་རིགས་རྣམས་ཚུལ་དེ་ལྟར་མངོན་སུམ་དུ་
པོ་དང༌། 

༤༢༧
། སྤྱི་མཐའ་ཟུང་འབྲེལ་སྐབས་བདུན་པ།
བྱེད་ནུས་པའི་སྐད་ཅིག་སྦྱོར་བ་གཉིས་པ་དང་། ཆོས་ཐམས་ཅད་དོན་དམ་པར་རང་གི་
མཚན་ཉིད་ཀྱིས་མ་གྲུབ་པ་དེ་ལྟར་མངོན་སུམ་དུ་རྟོགས་ནུས་པའི་སྐད་ཅིག་སྦྱོར་བ་
གསུམ་པ་དང༌། གཟུགས་དང་གཟུགས་འཛིན་པའི་ཚད་མ་རྫས་གཞན་གྱིས་སྟོང་པའི་
སྟོང་ཉིད་བྱ་རྫོགས་ཀྱི་སྐད་ཅིག་མ་གཅིག་ལ་མངོན་སུམ་དུ་རྟོགས་ནུས་པའི་སྐད་ཅིག་
སྦྱོར་བ་བཞི་པའི་མཚན་གཞི་ཡིན་ཞིང་། དེ་ཡང་དང་པོ་གཉིས་ཡོན་ཏན་མངོན་དུ་
བྱེད་ཚུལ་གྱི་དབང་དུ་བྱས་ཤིང་། ཕྱི་མ་གཉིས་ཡུལ་རྟོགས་ནུས་ཚུལ་གྱི་དབང་དུ་
བྱས་སོ།། ༈ གསུམ་པ་རྩོད་པ་སྤོང་བ་ལ། ཁ་ཅིག རྒྱུན་མཐའི་བར་ཆད་མེད་
ལམ་ཆོས་ཅན། རྣམ་པར་སྨིན་པའི་ཆོས་ཡིན་པར་ཐལ། རྣམ་པར་སྨིན་པའི་སྐད་
ཅིག་སྦྱོར་བ་ཡིན་པའི་ཕྱིར། འདོད་ན། རྣམ་སྨིན་གྱི་ཆོས་ཡིན་པར་ཐལ། འདོད་
པའི་ཕྱིར་ན། མ་ཁྱབ། ཁ་ཅིག དེ་ཆོས་ཅན། རྣམ་པར་སྨིན་པ་མ་ཡིན་པའི་ཆོས་
ཡིན་པར་ཐལ། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་བ་ཡིན་པའི་ཕྱིར། ན་
མ་ཁྱབ། འདོད་མི་ནུས་ཏེ། རྣམ་པར་སྨིན་པའི་ཡོན་ཏན་ཡིན་པའི་ཕྱིར། ཁ་ཅིག
རྒྱུན་མཐའི་བར་ཆད་མེད་ལམ་ཆོས་ཅན། མཐར་ཐུག་གི་སྦྱོར་བ་ཡིན་པར་ཐལ།
སྦྱོར་བ་མཐར་ཐུག་ཡིན་པའི་ཕྱིར་ན་མ་ཁྱབ། འདོད་མི་ནུས་སོ། ཁ་ཅིག རྒྱུན་
མཐའི་བར་ཆད་མེད་ལམ་གྱིས་གཟུགས་དང་གཟུགས་འཛིན་པའི་ཚད་མ་རྫས་གཞན་
གྱིས་སྟོང་པའི་སྟོང་ཉིད་མངོན་སུམ་དུ་རྟོགས་པར་ཐལ། དེས་དེ་བྱ་རྫོགས་ཀྱི་སྐད་
ཅིག་མ་གཅིག་ལ་མངོན་སུམ་དུ་རྟོགས་པའི་ཕྱིར། དེར་ཐལ། དེས་དེ་དེ་ལྟར་རྟོགས་
ནུས་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། ཐེག་ཆེན་གྱི་བར་ཆད་མེད་
ལམ་ཡིན་པའི་ཕྱིར། ཁྱབ་སྟེ། གཟུགས་དང་གཟུགས་འཛིན་པའི་ཚད་མ་རྫས་
གཞན་གྱིས་སྟོང་པའི་སྟོང་ཉིད་དེ་ཀུན་རྫོབ་བདེན་པ་ཡིན་པའི་ཕྱིར། ཁ་ཅིག རྒྱུན་

༧༢་ལ
སྐད་ཅིག་སྦྱོར་བ།
གཞན་གྱིས་སྟོང་པའི་སྟོང་ཉིད་དེ་ཀུན་རྫོབ་བདེན་པ་ཡིན་པའི་ཕྱིར། ཁ་ཅིག རྒྱུན་
མཐའི་སྦྱོར་བའི་ལམ་ཆོས་ཅན། སེམས་དཔའི་རྣལ་འབྱོར་མཐར་ཐུག་ཡིན་པར་ཐལ།
དེས་བསྡུས་པའི་ལམ་ཡིན་པའི་ཕྱིར་ན་མ་ཁྱབ། འདོད་ན། ཁྱོད་ལས་ཁྱད་པར་དུ་
གྱུར་པའི་སློབ་བའི་ཡེ་ཤེས་མེད་པར་ཐལ། འདོད་པའི་ཕྱིར། འདོད་མི་ནུས་ཏེ།
རྒྱུན་མཐའི་བར་ཆད་མེད་ལམ་དེ་ལྟར་ཡིན་པའི་ཕྱིར། ཁ་ཅིག སྦྱོར་བ་ཡིན་ན།
སེམས་དཔའི་རྣལ་འབྱོར་མཐར་ཐུག་ཡིན་དགོས་པར་ཐལ། རྣམ་བཤད་ལས། དེ་
ལྟར་གསུངས་པའི་ཕྱིར། ཟེར་ན། སྐྱོན་མེད་དེ། དེ་ནི་རྒྱན་མཐའི་བར་ཆད་མེད་
ལམ་ལ་དགོངས་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་གྱི་དགོངས་པ་གསལ་བར་བྱེད་པ་མཁས་པ་དགྱེས་
པའི་མཆོད་སྤྲིན་ལས་སྐབས་ལྔ་པ་དྲུག་པ་བདུན་པ་གསུམ་གྱི་ཚིག་དོན་མཐའ་དཔྱོད་
ཟུང་འབྲེལ་དུ་བཤད་པ་རྫོགས་སོ།། །། །

ਲਲਾਰਸ ਵਿਮਈ 66

༄༅། །བསྟན་བཅོས་མངོན་པར་རྟོགས་པའི་རྒྱུན་གྱི་དགོངས་པ་
གསལ་བར་བྱེད་པ་མཁས་པ་དགྱེས་པའི་མཆོད་སྤྲིན་ལས་ ད་
སྐབས་བརྒྱད་པའི་ཚིག་འགྲེལ་མཐའ་དཔྱོད་
ཟུང་འབྲེལ་དུ་བཤད་པ་
: བཞུགས་ས།། ་ ::་ ༡༡
༄༅། ། བླ་མ་དང་ཐུབ་པའི་དབང་པོའི་ཞབས་ལ་གུས་པས་ཕྱག་འཚལ་ཞིང་སྐྱབས་
སུ་མཆིའོ། །གསུམ་པ་ཆོས་སྐུ་རྒྱས་པར་བཤད་པ་ལ་གཉིས། སྤྱིའི་རྣམ་གཞག་
བཤད་པ་དང་། གཞུང་དོན་དངོས་བཤད་པའོ། དང་པོ་ལ་གཉིས། སྦྱོར་བ་དང་།
མཐའ་དཔྱད་པའོ། དང་པོ་ནོ། ཤེས་བྱ་ཆོས་ཅན། སྐད་ཅིག་སྦྱོར་བའི་རྗེས་སུ་
འབྲས་བུ་ཆོས་སྐུ་འཆད་པའི་རྒྱུ་མ ཚན་ཡོད་དེ། སྐད་ཅིག་སྦྱོར་བ་སྒོམ་པའི་བྱང་
སེམས་རྒྱུན་མཐའ་བ་དེས་སྐད་ཅིག་གཉིས་པའི་དུས་སུ་འབྲས་བུ་ཆོས་སྐུ་ཐོབ་པར་གྱུར་
བའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ལྟར་ཡང་འགྲེལ་པ་ལས། སྐད་
ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣ མ་པར་བསྒོམས་པའི་སྐད་
ཅིག་མ་གཉིས་པ་ལ་ཆོས་ཀྱི་སྐུ་མངོན་པར་རྫོགས་པར་བྱང་ཆུབ་པ་ཡིན་ཏེ། ཞེས་
གསུངས་པའི་ཕྱིར།། ༈ །།གཉིས་པ་མཐའ་དཔྱད་པ་ལ་གསུམ་ལས། དང་པོ་ལ།
ཁ་ཅིག སྦྱོར་བཞི་བསྒོམ་སྟོབས་ཀྱིས་ཐོབ་པའི་མཐར་ཐུག་གི་འབྲས་བུ། འབྲས་
བུ་ཆོས་སྐུའི་མཚན་ཉིད། ཟེར་ན། ངོ་བོ་ཉིད་སྐུ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེར་ཐལ། སངས་རྒྱས་ཡིན་པའི་ཕྱིར། འདོད་ན། མཐར་
ཐུག་གི་འབྲས་བུ་ཡིན་པར་ཐལ། འདོད་པའི་ཕྱིར། འདོད་ན། འབྲས་བུ་ཡིན་པར་
ཐལ༑ འདོད་པའི་ཕྱིར། འདོད་ན། འདུས་བྱས་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། འདུས་མ་བྱས་ཡིན་པའི་ཕྱིར། དེར་ཐལ། མྱང་འདས་ཡིན་པའི་

༤༢༨ ་ | སྤྱི་མཐའ་ཟུང་འབྲེལ་སྐབས་བརྒྱད་པ། ་ལ། །
ཕྱིར༑ དེར་ཐལ། ཆོས་ཅན་དེ་ཡིན་པའི་ཕྱིར། ཁ་ཅིག སྦྱོར་བཞིའི་འབྲས་བུར་
གྱུར་པའི་ཐོབ་བྱ་མཐར་ཐུག འབྲས་བུ་ཆོས་སྐུའི་མཚན་ཉིད་ཟེར་ན། སྦྱོར་བཞིའི་
རྒྱུར་གྱུར་པའི་རྣམ་མཁྱེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
དེར་ཐལ། ཡེ་ཤེས་ཆོས་སྐུ་ཡིན་པའི་ཕྱིར། དེར་ཐལ། རྣམ་མཁྱེན་ཡིན་པའི་ཕྱིར།
དེར་ཐལ། ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ།
བྱང་སེམས་ཀྱི་གྱུར་རྒྱུར་པའི་སངས་རྒྱས་འཕགས་པ་ཡོད་པའི་ཕྱིར། འདོད་མི་ནུས་
ཏེ༑ དེའི་རྒྱུ་ཡིན་པའི་ཕྱིར། ཁ་ཅིག རྣམ་མཁྱེན་སྐད་ཅིག་དང་པོ་ལ་གནས་པའི་
ལོངས་སྤྲུལ་གཉིས་ཀ་ཡོད་ཟེར་ན། དེ་མེད་པར་ཐལ། དེ་ལ་གནས་པའི་སྤྲུལ་སྐུ་
མེད་པའི་ཕྱིར། དེར་ཐལ། རྣམ་མཁྱེན་སྐད་ཅིག་དང་པོ་རྒྱུད་ལ་ལྡན་པའི་སྤྲུལ་སྐུ་
མེད་པའི་ཕྱིར། དེར་ཐལ། སྤྲུལ་སྐུ་ཡིན་ན། རྣམ་མཁྱེན་སྐད་ཅིག་གཉིས་པ་རྒྱུད་
ལྡན་ཡིན་དགོས་པའི་ཕྱིར། ཁ་ཅིག བྱང་སེམས་རྒྱུན་མཐའ་བ་སངས་རྒྱས་མ་ཐག་
པའི་ཚེ་ལོངས་སྐུ་ཐོབ་ཀྱང་སྤྲུལ་སྐུ་མ་ཐོབ་ཟེར་ན། དེ་མི་འཐད་པར་ཐལ། དེས་དེའི་
ཚེ་ལོངས་སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་
ཚུལ་གྱིས་སྤྲུལ་སྐུ་ཐོབ་པའི་ཕྱིར། དེར་ཐལ། རྣམ་བཤད་ལས། སངས་རྒྱས་ཀྱི་
སྤྲུལ་པའི་སྐུའི་བྱེ་བྲག་འགའ་ཞིག་ལོངས་སྤྱོད་རྫོགས་པའི་སྐུ་དང་དངོས་རྒྱུ་ཚོགས་པ་
ཚར་གཅིག་ལ་རག་ལས་ཀྱི་འབྲེལ་པ་གྲུབ་པའི་ཚུལ་དུ་ཐོབ་པར་ཤེས་པར་བྱའོ།།
ཞེས་གསུངས་པའི་ཕྱིར། ཁ་ཅིག བྱང་སེམས་རྒྱུན་མཐའ་བ་འདོད་པའི་རྟེན་ལ་
གསར་དུ་འཚང་རྒྱ་བ་ཡོད་ཟེར་ན། དེ་མི་འཐད་པར་ཐལ། འདོད་པ་དང་གཟུགས་
མེད་ཀྱི་རྟེན་ལ་གསར་དུ་འཚང་རྒྱ་བ་མེད་པའི་ཕྱིར། དེར་ཐལ། ལང་ཀར་གཤེགས་
པ་ལས། འདོད་པ་ཁམས་དང་སྲིད་རྩེ་ན། །སངས་རྒྱས་རྣམ་པར་འཚང་མི་རྒྱ།།

༢e
གཞུང་སྤྱིའི་རྣམ་བཞག | རྗེ
གཟུགས་ཀྱི་ཁམས་ཀྱི་འོག་མིན་དུ། །འདོད་ཆགས་བྲལ་ཏེ་འཚང་རྒྱའོ། །ཞེས་
གསུངས་པའི་ཕྱིར། ཁ་ཅིག བྱང་སེམས་རྒྱུན་མཐའ་བ་དེ་གཟུགས་ཁམས་གནས་
རིགས་བཅུ་བདུན་གྱི་ནང་ཚན་དུ་གྱུར་པའི་འོག་མིན་གྱི་རྟེན་ལ་གསར་དུ་འཚང་རྒྱ་བ་
ཡིན་ནོ་ཟེར་ན། དེ་ཡང་མི་འཐད་པར་ཐལ། དེའི་ནང་ཚན་དུ་གྱུར་པའི་འོག་མིན་གྱི་
གནས་དེ། སྡུག་བསྔལ་བདེན་པས་བསྡུས་པ་གང་ཞིག བྱང་སེམས་རྒྱུན་མཐའ་བ་
གསར་དུ་སངས་རྒྱས་པའི་གནས་འོག་མིན་ལ་བྱང་སེམས་དེས་ཞིང་དག་སྦྱོར་གྱི་སྒོ་
ནས་བསྒྲུབ་པའི་དག་པའི་ཞིང་ཞིག་དགོས་པའི་ཕྱིར། ཁ་ཅིག གཞི་དང་སྙིང་པོ་མེ་
ཏོག་གིས་བརྒྱན་པའི་གནས་འོག་མིན་དེ། བྱང་སེམས་རྒྱན་མཐའ་བ་མཐའ་དག་
གསར་དུ་འཚང་རྒྱ་བའི་གནས་ཡིན་ནོ་ཟེར་ན། འོ་ན། བྱང་སེམས་རྣམས་ཀྱིས་ཞིང་
དག་སྦྱོར་བ་ཐོབ་མི་དགོས་པར་ཐལ། དེ་རྣམས་ཀྱིས་ཞིང་དག་སྦྱོར་གྱི་སྒོ་ནས་རང་
ཉིད་འཚང་རྒྱ་བའི་ཞིང་སྒྲུབ་མི་དགོས་པའི་ཕྱིར། དེར་ཐལ། ཁྱོད་ཀྱི་དམ་བཅའ་
འཐད་པའི་ཕྱིར། འདོད་མི་ནུས་ཏེ། སྐབས་བཞི་པར་ཞིང་དག་སྦྱོར་བ་བསྟན་པ་ལ་
དགོས་པ་ཡོད་པའི་ཕྱིར། ཁ་ཅིག བྱང་སེམས་རྒྱུན་མཐའ་བ་གསར་དུ་སངས་རྒྱས་
པའི་ཚེ། དེའི་མཚན་དཔེས་སྤྲས་པའི་ལུས་ཀྱི་རིགས་འདྲ་ཕྱི་མ་ལོངས་སྐུར་གནས་
བྱང་སེམས་རྒྱུན་མཐའི་མཚན་དཔེས་སྤྲས་པའི་ལུས་ལོངས་
གྱུར་པ་ཡིན་ཟེར་ན། 
སྐུར་འགྱུར་སྲིད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་གང་ཟག་
ཏུ་འགྱུར་སྲིད་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་གང་
ཟག་ཏུ་འགྱུར་མི་སྲིད་པར་ཐལ། ཁྱོད་གཟུགས་ཡིན་པའི་ཕྱིར། ཁ་ཅིག གཟུགས་
སུ་གྱུར་པའི་སྐུ་ཡིན་ན། གཟུགས་སྐུ་ཡིན་པས་ཁྱབ་ཟེར་ན། སངས་རྒྱས་འཕགས་
པའི་རྒྱུད་ཀྱི་གསུང་ཆོས་ཅན། དེར་ཐལ། དེའི་ཕྱིར། དེར་ཐལ། གཟུགས་གང་

༧༠
 སྤྱི་མཐའ་ཟུང་འབྲེལ་སྐབས་བརྒྱད་པ།
ཞིག སྐུ་ཡིན་པའི་ཕྱིར། དང་པོ་དེར་ཐལ། སྒྲ་ཡིན་པའི་ཕྱིར། ཕྱི་མ་དེར་ཐལ།
འབྲས་བུ་ཆོས་སྐུ་ཡིན་པའི་ཕྱིར། འདོད་ན། གང་ཟག་ཡིན་པར་ཐལ་ལོ། ཁ་ཅིག
སངས་རྒྱས་ཀྱི་ས་ན་བེམ་པོས་བསྡུས་པའི་ལུས་ཡོད་ཟེར་ན། དེ་མེད་པར་ཐལ།
རྣམ་བཤད་ལས། སངས་རྒྱས་ཀྱི་ཡེ་ཤེས་ཉིད་གདགས་གཞིར་བྱས་ནས་གཟུགས་ཀྱི་
སྐུར་རྣམ་པར་བཞག་པ་ཡིན་གྱི། བེམ་པོས་བསྡུས་པའི་རྡུལ་ཕྲ་རབ་བསགས་པའི་
ལུས་ནི་ཅུང་ཟད་ཀྱང་མེད་པར་ཤེས་པར་བྱའོ། །ཞེས་གསུངས་པའི་ཕྱིར།། ༈
གཉིས་པ་རང་ལུགས་ལ། སྦྱོར་བཞི་བསྒོམ་སྟོབས་ཀྱིས་ཐོབ་པའི་ཐོབ་བྱ་མཐར་ཐུག
འབྲས་བུ་ཆོས་སྐུའི་མཚན་ཉིད། དེ་ལ་དབྱེ་ན། ངོ་བོ་ཉིད་སྐུ། ཡེ་ཤེས་ཆོས་སྐུ།
ལོངས་སྐུ། སྤྲུལ་སྐུ་དང་བཞི་ཡོད། ངོ་བོ་ཉིད་སྐུ་དེ་མཚན་ཉིད་ཀྱི་ཁྱད་པར་ལྔ་དང་།
ཡོན་ཏན་ལྔ་དང་ལྡན་པ་ཡིན་ཏེ། རྒྱུད་བླ་མ་ལས། དེ་ལས་སངས་རྒྱས་རྣམས་ཀྱི་
ནི༑ ༑ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་ཉིད་དུ་
རིག་པར་བྱ། །ཞེས་གསུངས་པའི་ཕྱིར། མཚན་ཉིད་ཀྱི་ཁྱད་པར་ལྔ་ཡང་ཡོད་དེ།
འདུས་མ་བྱས་ཡིན་པ་དང༌། རྟོགས་པའི་ཡོན་ཏན་ཚོགས་པ་དབྱེར་མེད་པ་དང་།
སྒྲོ་སྐུར་གྱི་མཐའ་གཉིས་སྤངས་པ་དང་། སྒྲིབ་པ་གསུམ་ལས་གྲོལ་བ་དང་རང་བཞིན་
རྣམ་དག་གི་ཆ་འོད་གསལ་བ་དང་ལྔ་ཡོད་པའི་ཕྱིར། དེ་ལྟར་ཡང་རྒྱུད་བླར།
འདུས་མ་བྱས་ཤིང་རྣམ་དབྱེར་མེད། ། མཐའ་གཉིས་དག་ནི་རྣམ་པར་སྤངས། །ཉོན་
མོངས་ཤེས་བྱའི་སྙོམས་འཇུག་གི །སྒྲིབ་གསུམ་ལས་ནི་དེས་གྲོལ་ཏེ། ། དྲི་མེད་
རྣམ་པར་རྟོག་མེད་དང༌། རྣལ་འབྱོར་རྣམས་ཀྱི་ཡུལ་ཡིན་ཕྱིར། ། ཆོས་དབྱིངས་ངོ་
བོ་ཉིད་ཀྱིས་ནི། །དག་པའི་ཕྱིར་ན་འོད་གསལ་བ། །ཞེས་གསུངས་པའི་ཕྱིར།
ཡོན་ཏན་ལྔ་དང་ཡང་ལྡན་ཏེ། ཡོན་ཏན་རྒྱ་ཆེ་བའི་གཞལ་མེད་དང་། གྲངས་ཀྱིས་

༤༣༡
གཞུང་སྤྱིའི་རྣམ་བཞག 
མི་ལངས་པའི་གྲངས་མེད་པ་དང༌། སྒྲ་རྟོག་ཙམ་གྱིས་རྫོགས་པར་བསམ་དུ་མེད་པ་
སངས་རྒྱས་འབའ་ཞིག་གི་མངོན་སུམ་གྱི་ཡུལ་དུ་གྱུར་པའི་རིགས་གནས་ཀྱི་
དང་༑ 
མི་མཉམ་པ་དང༌། སྒྲིབ་པ་བག་ཆགས་དང་བཅས་པ་སྤངས་པ་ལྔ་དང་ལྡན་པའི་ཕྱིར།
དེ་སྐད་དུ་རྒྱུད་བླར། གཞལ་མེད་གྲངས་མེད་བསམ་མེད་པ། །མཉམ་མེད་དག་པའི་
མཐར་ཐུག་པའི། ། ཡོན་ཏན་རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ །
རྒྱ་ཆེའི་ཕྱིར་དང་གྲངས་མེད་ཕྱིར། །རྟོག་གེའི་ཡུལ་ནི་མིན་ཕྱིར་དང་། །འབའ་ཞིག་
བག་ཆགས་བཅས་སྤངས་ཕྱིར། །ཞེས་གསུངས་པའི་ཕྱིར། ཡེ་ཤེས་ཆོས་སྐུ་ལ།
འོག་ནས་འབྱུང་བ་ལྟར་ཉེར་གཅིག་དང༌། གཞན་ཡང་ཆོས་དབྱིངས་ཡེ་ཤེས་ནས་བྱ་
གྲུབ་ཡེ་ཤེས་ཀྱི་བར་ལྔ་ཡོད་པར་མདོ་སྡེའི་རྒྱན་ལས་བཤད་ལ། བསྡུ་ན་ཇི་ལྟ་ཇི་སྙེད་
མཁྱེན་པའི་ཡེ་ཤེས་གཉིས་སུ་འདུའོ། །ལོངས་སྐུ་དེ་འཆད་འགྱུར་ལྟར་ངེས་པ་ལྔ་
དང་༑ ཁྱད་པར་ལྔ་ལྡན་དུ་བཤད་པ་ཡང་ཡིན་ཏེ། སྐུ་ཆོས་སྟོན་རྒྱུན་མི་ཆད་པ་དང་།
གསུང་བརྗོད་པ་རྒྱུན་མི་ཆད་པ་དང༌། ཐུགས་མཛད་པ་རྒྱུན་མི་ཆད་པ་དང༌། འབད་
རྩོལ་གྱི་རྣམ་རྟོག་མེད་པ་དང་། གདུལ་བྱའི་ངོ་བོར་སྤྲུལ་པ་སྣ་ཚོགས་སུ་སྣང་བ་དང་
ལྔར་བཤད་པའི་ཕྱིར། དེ་སྐད་དུ་ཡང་། རྒྱུད་བླར། བརྗོད་སྟོན་མཛད་རྒྱུན་མི་ཆད་
དང་༑ ༑མངོན་པར་འདུ་བྱེད་མེད་པ་དང་། །དེ་ཡི་ངོ་བོར་མིན་སྟོན་ལ། །འདིར་ནི་
སྣ་ཚོགས་རྣམ་ལྔར་སྟོན། ། ཞེས་གསུངས་པའི་ཕྱིར། སྤྲུལ་བའི་སྐུ་ལ་ཡང་མང་དུ་
ཡོད་ཀྱང་། བཟོ་བོ་སྤྲུལ་སྐུ། སྐྱེ་བ་སྤྲུལ་སྐུ། མཆོག་གི་སྤྲུལ་སྐུ་གསུམ་དུ་འདུ་བ་
ཡིན་ཏེ། རྒྱུད་བླར། བཟོ་དང་སྐྱེ་བ་བྱང་ཆུབ་ཆེ། །ཞེས་སོགས་གསུངས་པའི་
མཆོག་གི་སྤྲུལ་སྐུ་དེ་མཛད་པ་བཅུ་གཉིས་ཀྱི་ཚུལ་སྟོན་པའི་ཁྱད་པར་དང་ལྡན་
ཕྱིར༑ 
པ་ཡིན་ཏེ། རྒྱུད་བླར། ཆོས་ཀྱི་སྐུ་ལས་མ་གཡོས་བར། །སྤྲུལ་བའི་རང་བཞིན་སྣ་

ཚ༣༢
༤༣༢ སྤྱི་མཐའ་ཟུང་འབྲེལ་སྐབས་བརྒྱད་པ།
ཚོགས་ཀྱིས། །ཞེས་པ་ནས། སྲིད་པ་ཇི་སྲིད་གནས་པར་སྟོན། །ཞེས་པའི་བར་
གསུངས་པའི་ཕྱིར། བྱང་སེམས་རྒྱུན་མཐའ་བ་གསར་དུ་སངས་རྒྱས་པའི་དུས་
མཚམས་ཡོད་དེ། དེས་རྣམ་མཁྱེན་སྐད་ཅིག་དང་པོ་ཐོབ་བ་དང་། ཇི་ལྟ་བ་ལ་མཉམ་
པར་བཞག་བཞིན་པའི་ངང་ནས་ཇི་སྙེད་པའི་ཆོས་ཐམས་ཅད་མངོན་སུམ་དུ་རྟོགས་པ་
དང་༑ ཡང་དག་མཐའི་མངོན་དུ་བྱས་པ་དང༌། མཚན་དཔེས་སྤྲས་པའི་ལུས་ཀྱི་
རིགས་འདྲ་ཕྱི་མ་ལོངས་སྐུའི་ལུས་སུ་གནས་གྱུར་པ་དང་། ལོངས་སྐུ་དང་དངོས་
རྒྱུ་ཚོགས་པ་ཚར་གཅིག་ལ་རག་ལས་པའི་ཚུལ་གྱི་འབྲེལ་བ་གྲུབ་པའི་སྤྲུལ་སྐུ་གྲངས་
མེད་པ་ཐོབ་པ་དུས་མཉམ་པའི་ཕྱིར།། ་༈ །།གསུམ་པ་རྩོད་པ་སྤོང་བ་ལ། ཁ་ཅིག་
སྦྱོར་བཞིའི་རྒྱུར་གྱུར་པའི་རྣམ་མཁྱེན་ཆོས་ཅན། སྦྱོར་བཞི་བསྒོམ་སྟོབས་ཀྱིས་ཐོབ་
པའི་ཐོབ་བྱ་མཐར་ཐུག་ཡིན་པར་ཐལ། འབྲས་བུ་ཆོས་སྐུ་ཡིན་པའི་ཕྱིར། འདོད་ན།
སྦྱོར་བཞིའི་རྗེས་སུ་གྲུབ་པར་ཐལ། འདོད་པའི་ཕྱིར། ཟེར་ན་མ་ཁྱབ། ཁ་ཅིག་
བྱང་སེམས་རྒྱུན་མཐའ་བ་གསར་དུ་སངས་རྒྱས་པའི་ཚེ་སྤྲུལ་སྐུ་མ་ཐོབ་པར་ཐལ།
དེའི་ཚེ་སྤྲུལ་སྐུ་མེད་པའི་ཕྱིར། ཟེར་ན། རྣམ་པ་གཅིག་ཏུ་མ་ཁྱབ། མ་གྲུབ་ན་དེར་
ཐལ༑ དེའི་ཚེ་མཆོག་གི་སྤྲུལ་སྐུ་མེད་པའི་ཕྱིར། ཟེར་ན། ཡང་ན་འདིར་མ་ཁྱབ་
སྟེ༑ སྐབས་འདིར་མཁས་པ་དུ་མ་བཞེད་པ་མི་མཐུན་པར་སྣང་བས་དཔྱད་པར་བྱ་
དགོས་པའི་ཕྱིར། ཁ་ཅིག བྱང་སེམས་རྒྱུན་མཐའ་བ་གསར་དུ་སངས་རྒྱས་པའི་ཚེ་
ཇི་ལྟ་བ་གཟིགས་པའི་ཡེ་ཤེས་དེ་ཉིད་ཀྱིས་ཇི་སྙེད་པ་གཟིགས་པར་ཐལ། དེས་དེའི་ཚེ་
ཇི་ལྟ་བ་ལ་མཉམ་པར་བཞག་བཞིན་པའི་ངང་ནས་ཇི་སྙེད་པའི་ཆོས་རྣམས་མངོན་སུམ་
དུ་རྟོགས་པའི་ཕྱིར། རྟགས་ཁས། འདོད་ན། དེ་མི་འཐད་པར་ཐལ། ཇི་ལྟ་བ་
རྟོགས་པའི་རྣམ་མཁྱེན་གྱིས་ཇི་སྙེད་པ་མ་གཟིགས་པའི་ཕྱིར། དེར་ཐལ། རྩ་ཤེའི་

༧༣༣
གཞུང་སྤྱིའི་རྣམ་བཞག་
ཊཱིཀ་ཆེན་དུ་དེ་ལྟ་བུ་ཞིག་གསུངས་པའི་ཕྱིར། ཟེར་ན། སྐྱོན་མེད་དེ། དེ་ནི་ཇི་ལྟ་བ་
གཟིགས་པའི་རྣམ་མཁྱེན་གྱིས་ཇི་ལྟ་བ་གཟིགས་པ་ལྟར་དུ་ཇི་སྙེད་པ་མ་གཟིགས་པའི་
དོན་ཡིན་པའི་ཕྱིར། དེ་ལྟར་མ་ཡིན་ན། རྣམ་བཤད་དགོངས་པ་རབ་གསལ་ལས། །
དེས་དེ་གཟིགས་པར་གསུངས་པ་དང་འགལ་བར་འགྱུར་བ་ལས་རྗེའི་དགོངས་པ་ལ་
ནང་འགལ་མི་སྲིད་པའི་ཕྱིར། ཁ་ཅིག སངས་རྒྱས་ཀྱི་ས་ན་བེམ་པོ་མེད་པར་ཐལ།
དམ་བཅའ་འཐད་པའི་ཕྱིར། འདོད་ན། དེ་ཡོད་པར་ཐལ། དེ་ན་རྡུལ་དུ་གྲུབ་པ་
ཡོད་པའི་ཕྱིར། ཟེར་ན། མ་ཁྱབ་བྱས་པ་ལ། ཁྱབ་པར་ཐལ། རྡུལ་དུ་གྲུབ་པ་
བེམ་པོའི་མཚན་ཉིད་ཡིན་པའི་ཕྱིར། དེར་ཐལ། མདོ་སྡེ་པས་དེ་ལྟར་བཞེད་པའི་
ཕྱིར༑ ཟེར་ན་མ་ཁྱབ་སྙམ། གོང་གི་རྟགས་དེར་ཐལ། སངས་རྒྱས་ཀྱི་ས་ན་
མཚན་དཔེ་ཡོད་པའི་ཕྱིར།། གང་
༈ ངོ་བོ་ཉིད་སྐུ། །
༈ གཉིས་པ་གཞུང་དོན་དངོས་བཤད་པ་ལ་གཉིས། སྐུའི་རྣམ་གཞག་བཤད་པ་དང་།
འཕྲིན་ལས་ཀྱི་རྣམ་གཞག་བཤད་པའོ། །དང་པོ་ལ་བཞི། ངོ་བོ་ཉིད་སྐུ། ཡེ་ཤེས་
ཆོས་སྐྱ། ལོངས་སྐུ། སྤྲུལ་སྐུའི་རྣམ་གཞག་བཤད་པའོ། །དང་པོ་ནི། ཐུབ་པའི་
ངོ་བོ་ཉིད་སྐུ་ནི། །ཞེས་པ་ནས། དེ་དག་རང་བཞིན་མཚན་ཉིད་དང་། །ཞེས་པའི་
བར་ཚིགས་སུ་བཅད་པ་གཅིག་གིས་སྟོན་ཏེ། དོན་ནི་འགྲེལ་བར། ཐུབ་པ་སངས་
རྒྱས་བཅོམ་ལྡན་འདས་ཀྱི་ངོ་བོ་ཉིད་སྐུ་ནི། ཞེས་པ་ནས། ཆོས་ཐམས་ཅད་རྟོགས་
པས་ཐོབ་པ་ཡིན་ནོ། །ཞེས་པའི་བར་གྱིས་འཆད་ལ། འཕྲོས་ནི། མདོ་ལས།
རབ་འབྱོར་གཞན་ཡང་ཟག་པ་མེད་པའི་ཆོས་རྣམས་རྨི་ལམ་ལྟ ་བུ་དངོས་པོ་དང་མི་

༤༣༤ 
སྤྱི་མཐའ་ཟུང་འབྲེལ་སྐབས་བརྒྱད་པ།
ལྡན་པར་དངོས་པོ་མེད་པའི་རང་བཞིན་ཅན་གྱི་མཚན་ཉིད་ཀྱིས་སྟོང་པ། ཞེས་པ་ནས།
མཚན་ཉིད་གཅིག་པོ་འདི་ལྟ་སྟེ་མཚན་ཉིད་མེད་པ་དེ་ནི་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཡིན་པར་རིག་པར་བྱ་སྟེ། ཞེས་
སོགས་ལས་འཕྲོས་སོ། །འདིའི་སྐབས་སུ་གཉིས། ཚིག་དོན་དང་། མཐའ་དཔྱད་
པའོ༑ ༑དང་པོ་ནི། ཐུབ་པའི་ངོ་བོ་ཉིད་ཀྱི་སྐུ་ནི་ཆོས་ཅན། ཁྱོད་ཁྱད་ཆོས་གསུམ་
དང་ལྡན་པ་ཡིན་ཏེ། ཟག་པ་མེད་པའི་ཆོས་ཡེ་ཤེས་སྡེ་ཚན་ཉེར་གཅིག་པོ་གང་དག་
རྫོགས་པར་ཐོབ་པར་གྱུར་པ་ལྡན་པའི་ཁྱད་པར་དང༌། སྒྲིབ་གཉིས་རྣམ་པ་ཀུན་ཏུ་རྣམ་
པར་དག་པ་བྲལ་བའི་ཁྱད་པར་དང་། ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་
དག་རང་བཞིན་བདེན་པས་སྟོང་པའི་མཚན་ཉིད་ཅན་གྱི་ངོ་བོའི་ཁྱད་པར་ཏེ་ཁྱད་ཆོས་
གསུམ་དང་ལྡན་པའི་དག་པ་གཉིས་ལྡན་གྱི་སྐུ་ཡིན་པའི་ཕྱིར། གཉིས་པ་མཐའ་དཔྱད་
པ་ལ་གསུམ། དང་པོ་ལ་ཁ་ཅིག སྒྲིབ་གཉིས་མ་ལུས་པར་སྤངས་པའི་འདུས་མ་
བྱས་ཀྱི་སྐུ། ངོ་བོ་ཉིད་སྐུའི་མཚན་ཉིད་ཟེར་ན། སངས་རྒྱས་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། དེར་ཐལ། སྒྲིབ་གཉིས་མ་ལུས་པར་སྤངས་པ་
གང་ཞིག འདུས་མ་བྱས་ཀྱི་སྐུ་ཡིན་པའི་ཕྱིར། དང་པོ་དེར་ཐལ། ཆོས་ཅན་དེའི་
ཕྱིར༑ ཕྱི་མ་དེར་ཐལ། འབྲས་བུ་ཆོས་སྐུར་གྱུར་པའི་འདུས་མ་བྱས་ཡིན་པའི་ཕྱིར།
འདོད་མི་ནུས་ཏེ། དེ་སྐུ་བཞི་པོའི་དབྱེ་གཞི་ཡིན་པའི་ཕྱིར། ཁ་ཅིག སྒྲིབ་གཉིས་
མ་ལུས་པར་སྤངས་བའི་མཐར་ཐུག་གི་དབྱིངས། ངོ་བོ་ཉིད་སྐུའི་མཚན་ཉིད་ཟེར་ན།
གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེར་ཐལ། ཆོས་ཅན་དེའི་ཕྱིར། འདོད་ན། མཐར་ཐུག་གི་
དབྱིངས་ཡིན་པར་ཐལ། འདོད་པའི་ཕྱིར། འདོད་ན། མཐར་ཐུག་གི་ཆོས་ཉིད་

1|: : ངོ་བོ་ཉིད་སྐུ། །
ཡིན་པར་ཐལ། འདོད་པའི་ཕྱིར། འདོད་ན། ཆོས་ཉིད་ཡིན་པར་ཐལ། འདོད་
པའི་ཕྱིར། འདོད་ན། དོན་དམ་བདེན་པ་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར། ཁ་ཅིག དག་པ་གཉིས་ལྡན་གྱི་
འདུས་མ་བྱས་ཀྱི་སྐུ། ངོ་བོ་ཉིད་སྐུའི་མཚན་ཉིད་ཟེར་ན། སངས་རྒྱས་ཀྱི་ལྡོག་བ་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། སངས་རྒྱས་
ཀྱི་སའི་འདུས་མ་བྱས་ཀྱི་ཆོས་ཡིན་པའི་ཕྱིར། འདོད་ན། སངས་རྒྱས་ཆོས་ཅན།
ཁྱོད་ཀྱི་ལྡོག་པ་ངོ་བོ་ཉིད་སྐུ་མ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར།
ཁ་ཅིག རང་བཞིན་གྱིས་རྣམ་པར་དག་ཅིང་། གློ་བུར་གྱི་དྲི་མ་སྤངས་པའི་སྐུ།
ངོ་བོ་ཉིད་སྐུའི་མཚན་ཉིད་ཟེར་ན། ངོ་བོ་ཉིད་སྐུ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། རང་བཞིན་གྱིས་རྣམ་པར་དག་པར་ཐལ། འདོད་
པའི་ཕྱིར། འདོད་ན། རང་བཞིན་གྱིས་དབེན་པར་ཐལ། འདོད་པའི་ཕྱིར། འདོད་
ན༑ རང་བཞིན་གྱིས་མེད་པར་ཐལ་ལོ། ཁ་ཅིག གློ་བུར་གྱི་དྲི་མས་རྣམ་པར་དག་
པའི་ངོ་བོ་ཉིད་སྐུ་ཡིན་ན། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཡིན་པས་
ཁྱབ་ཟེར་ན། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། དེར་
ཐལ༑ དེའི་ཕྱིར། དེར་ཐལ། གློ་བུར་གྱི་དྲི་མ་སྤངས་པའི་ངོ་བོ་ཉིད་སྐུ་ཡིན་པའི་
ཕྱིར༑ དེར་ཐལ། ངོ་བོ་ཉིད་སྐུ་ཡིན་པའི་ཕྱིར། འདོད་ན། ཀུན་རྫོབ་བདེན་པ་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དོན་དམ་བདེན་པ་ཡིན་པའི་
ཕྱིར༑ དེར་ཐལ། ཆོས་ཅན་དེའི་ཕྱིར། ཁ་ཅིག གློ་བུར་རྣམ་དག་གི་ངོ་བོ་ཉིད་སྐུ་
ཡིན་ན། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཡིན་པས་ཁྱབ། རང་
བཞིན་རྣམ་དག་གི་ངོ་བོ་ཉིད་སྐུ་ཡིན་ན། རང་བཞིན་རྣམ་དག་གི་ཆར་གྱུར་པའི་ངོ་བོ་

༧༣s
 སྤྱི་མཐའ་ཟུང་འབྲེལ་སྐབས་བརྒྱད་པ།
ཉིད་སྐུ་ཡིན་པས་ཁྱབ་ཟེར་ན། རྣམ་མཁྱེན་བདེན་སྟོང་ཆོས་ཅན། དང་པོ་དེར་ཐལ།།
དེའི་ཕྱིར། དེར་ཐལ། གློ་བུར་གྱི་དྲི་མ་སྤངས་པའི་ངོ་བོ་ཉིད་སྐུ་ཡིན་པའི་ཕྱི ར།
གཞན་ཡང་། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། ཕྱི་མ་དེར་
ཐལ༑ དེའི་ཕྱིར། དེར་ཐལ། བདེན་པར་མེད་པའི་ངོ་བོ་ཉིད་སྐུ་ཡིན་པའི་ཕྱིར།
གཉིས་ཀ་ལ་འདོད་མི་ནུས་སོ། ཁ་ཅིག རྣམ་མཁྱེན་བདེན་སྟོང་དེ་ངོ་བོ་ཉིད་སྐུ་མ་
ཡིན་ཟེར་ན། དེ་ཡིན་པར་ཐལ། དེ་རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་
སྐུ་ཡིན་པའི་ཕྱིར། དེར་ཐལ། རྒྱུན་མཐའི་བར་ཆད་མེད་ལམ་བདེན་སྟོང་དེ། རང་
བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུར་འགྱུར་རུང་ཡིན་པའི་ཕྱིར། དེར་
ཐལ༑ དེ་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་གང་ཞིག དེ་ལྟ་ན་དེ་དེར་
འགྱུར་རུང་དུ་གྲུབ་པའི་ཕྱིར། ཁ་ཅིག ངོ་བོ་ཉིད་སྐུས་ཤེས་བྱ་མི་མཁྱེན་པས་དེ་
སངས་རྒྱས་མིན་ཟེར་ན། འོ་ན། དེ་ཡོན་ཏན་ཡིན་ནམ་མིན། དང་པོ་ལྟར་ན།
དེ་གནས་སྐབས་ཀྱི་ཡོན་ཏན་ཡིན་པར་ཐལ། གནས་སྐབས་དང་མཐར་ཐུག་གི་ཡོན་
ཏན་གང་རུང་གང་ཞིག མཐར་ཐུག་གི་ཡོན་ཏན་མ་ཡིན་པའི་ཕྱིར། ཕྱི་མ་མ་གྲུབ་ན།
དེ་མཐར་ཐུག་གི་ཡོན་ཏན་མ་ཡིན་པར་ཐལ། སངས་རྒྱས་མ་ཡིན་པའི་ཕྱིར། རྟགས་
ཁས། གོང་དུ་འདོད་ན། གནས་གྱུར་མཐར་མ་ཕྱིན་པའི་ཡོན་ཏན་དུ་ཐལ། འདོད་
པའི་ཕྱིར། འདོད་ན། དེ་སྒྲིབ་པ་མ་སྤངས་པའི་ཡོན་ཏན་དུ་ཐལ་ལོ།། ༈ །།གཉིས་
པ་རང་གི་ལུགས་ལ། དག་པ་གཉིས་ལྡན་གྱི་ཆོས་ཉིད་ཀྱི་སྐུ། ངོ་བོ་ཉིད་སྐུའི་མཚན་
ཉིད༑ དེ་ལ་དབྱེ་ན། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དང་། རང་
བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་གཉིས། དང་པོ་ནི། སངས་རྒྱས་
འཕགས་པའི་ཐུགས་རྒྱུད་ཀྱི་སྒྲིབ་པ་སྤངས་པའི་སྤངས་ཆ་ལྟ་བུ། གཉིས་པ་ནི་སངས་

ངོ་བོ་ཉིད་སྐུ།
རྒྱས་འཕགས་པའི་ཐུགས་བདེན་སྟོང་ལྟ་བུའོ། །ངོ་བོ་ཉིད་སྐུ་དེ་ཁྱད་ཆོས་གསུམ་དང་
སྔར་བཤད་པ་ལྟར་ལྡན་པ་བྲལ་བ་ངོ་བོའི་ཁྱད་པར་གསུམ་དང་ལྡན་པའི་
ལྡན་ཏེ། 
ཕྱིར༑༑ ༈ །།གསུམ་པ་རྩོད་པ་སྤོང་བ་ལ། ཁ་ཅིག ངོ་བོ་ཉིད་སྐུ་ཡིན་ན། ཆོས་
ཉིད་ཡིན་པས་ཁྱབ་པར་ཐལ། དེ་ཡིན་ན། ཆོས་ཉིད་ཀྱི་སྐུ་ཡིན་པས་ཁྱབ་པའི་ཕྱིར།
ཟེར་ན་མ་ཁྱབ། འདོད་ན། བློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་
ཅན༑ དེར་ཐལ། དེའི་ཕྱིར། རྟགས་གསལ་སླའོ། ཟེར་ན། ལོངས་སྤྲུལ་གང་
རུང་ཡིན་ན། གཟུགས་ཡིན་པས་ཁྱབ་པར་ཐལ། དེ་གང་རུང་ཡིན་ན། གཟུགས་
སྐུ་ཡིན་པས་ཁྱབ་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་གང་རུང་ཡིན་ན།
གང་ཟག་ཡིན་དགོས་པའི་ཕྱིར། ཁ་ཅིག ངོ་བོ་ཉིད་སྐུ་ཡིན་ན། སངས་རྒྱས་ཁོ་
ནའི་མངོན་སུམ་གྱི་སྤྱོད་ཡུལ་ཡིན་དགོས་པར་ཐལ། རྒྱུད་བླ་མ་ལས། འབའ་ཞིག་
བག་ཆགས་བཅས་སྤོངས་ཕྱིར། །ཞེས་གསུངས་པའི་ཕྱིར་ན། སྐྱོན་མེད་དེ། དེ་ནི་
གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ལ་དགོངས་པའི་ཕྱིར། ཁ་ཅིག ངོ་བོ་
ཉིད་སྐུ་ཡིན་ན། དོན་དམ་བདེན་པ་ཡིན་དགོས་པར་ཐལ། ཐུབ་པའི་ངོ་བོ་ཉིད་སྐུ་ནི་
ཞེས་པའི་སྐབས་ནས་བསྟན་པའི་ངོ་བོ་ཉིད་སྐུ་ལ་དེས་ཁྱབ་པའི་ཕྱིར། དེར་ཐལ།
དེའི་དངོས་བསྟན་བསྟན་བྱའི་གཙོ་བོར་གྱུར་པའི་ངོ་བོ་ཉིད་སྐུ་ལ་དེས་ཁྱབ་པའི་ཕྱིར་ན་
མ་ཁྱབ། ཁ་ཅིག །རྣམ་མཁྱེན་བདེན་སྟོང་ངོ་བོ་ཉིད་སྐུ་མ་ཡིན་པར་ཐལ། དེ་
སེམས་ཅན་གྱི་རྒྱུད་ལ་ཡོད་པའི་ཕྱིར། དེར་ཐལ། སེམས་ཅན་གྱི་རྒྱུད་ལ་དེ་ཡོད་
པའི་ཕྱིར་ན་མ་ཁྱབ། ཁ་ཅིག ངོ་བོ་ཉིད་སྐུ་ཆོས་ཅན། རྟག་པ་མ་ཡིན་པར་ཐལ།
མི་རྟག་པ་ཡིན་པའི་ཕྱིར། དེར་ཐལ། ཁྱོད་སངས་རྒྱས་པའི་ཚེ་ཡོད་ལ། སངས་
མ་རྒྱས་པའི་ཚེ་མ་གྲུབ་པའི་ཕྱིར། ཟེར་ན། མ་ཁྱབ་སྟེ། ངོ་བོ་ཉིད་སྐུ་དེ་མཁས་པ་

༤༣༤ སྤྱི་མཐའ་ཟུང་འབྲེལ་སྐབས་བརྒྱད་པ། །
ལ་གྲགས་པའི་རྟག་པ་ཡིན་པས་རྟག་པར་འཇོག་རིགས་ཀྱི། བླུན་པོ་ལ་གྲགས་པའི་
རྟག་པ་ཡིན་ན། རྟག་པ་ཡིན་པས་མ་ཁྱབ་པའི་ཕྱིར།།
༈ ཡེ་ཤེས་ཆོས་སྐུ།
༈ གཉིས་པ་ཡེ་ཤེས་ཆོས་སྐུ་བཤད་པ་ལ་གསུམ། དངོས་དང་། བྱེ་བྲག་ཏུ་བཤད་
པ་དང༌། དེ་ལ་རྩོད་པ་སྤོང་བའོ། །དང་པོ་ནི། བྱང་ཆུབ་ཕྱོགས་མཐུན་ཚད་མེད་
དང་༑ ། ཞེས་པ་ནས། ཆོས་ཀྱི་སྐུ་ཞེས་བརྗོད་པ་ཡིན། ། ཞེས་པའི་བར་གྱིས་སྟོན་
ཏེ༑ དོན་ནི་འགྲེལ་པར། དྲན་པ་ཉེ་བར་བཞག་པ་ལ་སོགས་པ་ནས་འཕགས་པའི་
ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་རྣམས་དང༌། ཞེས་པ་ནས།
ཆོས་ཀྱི་སྐུར་མངོན་པར་བརྗོད་པ་ཡིན་ནོ། །ཞེས་པའི་བར་གསུངས་ལ། འཕྲོས་ནི།
བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། ཞེས་པ་ནས། ཐམས་ཅད་ཤེས་
པ་ཉིད་དེ། རབ་འབྱོར་འདི་དག་ནི་ཟག་པ་མེད་པའི་ཆོས་ཐམས་ཅད་ཅེས་བྱའོ།།
ཞེས་པའི་བར་གསུངས་པ་ལས་འཕྲོས་སོ། །འདི་ལ་གཉིས། ཚིག་དོན་དང༌།
མཐའ་དཔྱད་པའོ། །དང་པོ་ནི། སངས་རྒྱས་འཕགས་པའི་རྒྱུད་ཀྱི་དྲན་པ་ཉེར་
གཞག་ནས་འཕགས་ལམ་ཡན་ལག་བརྒྱད་ཀྱི་བར་བྱང་ཆུབ་ཀྱི་ཕྱོགས་དང་མཐུན་པའི་
ཆོས་སུམ་ཅུ་རྩ་བདུན་དང་། བྱམས་སོགས་ཚད་མེད་པ་བཞི་དང་། གཟུགས་ཅན་གྱི་
རྣམ་ཐར་གཉིས་སྡུག་པའི་རྣམ་ཐར་གཅིག་འགོག་པའི་རྣམ་ཐར་གཅིག་གཟུགས་མེད་ཀྱི་
རྣམ་ཐར་བཞི་སྟེ་རྣམ་པར་ཐར་པ་བརྒྱད་དང༌། བསམ་གཏན་བཞི་དང་གཟུགས་མེད་
ཀྱི་དངོས་གཞིའི་སྙོམས་འཇུག་བཞི་འགོག་པའི་སྙོམས་འཇུག་གཅིག་སྟེ་མཐར་གྱིས་ནི་
གནས་པའི་སྙོམས་པར་འཇུག་པ་དགུ་ཡི་བདག་ཉིད་དང་། ཟད་པར་ས་དང་ཆུ་མེ་

༧༣e
ས་མ་ཡེ་ཤེས་ཆོས་སྐུ། །
རླུང་སྔོན་པོ་སེར་པོ་དམར་པོ་དཀར་པོ་ནམ་མཁའ་རྣམ་ཤེས་ཀྱི་སྐྱེ་མཆེད་དེ་ཟད་པར་གྱི་
སྐྱེ་མཆེད་བཅུ་ཡི་བདག་ཉིད་དང༌། རྣལ་འབྱོར་པ་རང་ལུས་ལ་གཟུགས་ཀྱི་འདུ་ཤེས་
བཞག་ནས་ཕྱི་རོལ་གྱི་གཟུགས་ཆེ་ཆུང་དུ་བལྟ་བ་གཉིས་དང་གཟུགས་ཀྱི་འདུ་ཤེས་མ་
བཞག་པར་གཟུགས་ཆེ་ཆུང་དུ་ལྟ་བ་གཉིས་ཏེ་བཞི་དང་ནང་རྣལ་འབྱོར་པའི་མ་ལུས་ལ་
གཟུགས་ཀྱི་འདུ་ཤེས་མ་བཞག་པར་སྔོ་སེར་དཀར་དམར་བཞི་ཟིལ་གྱིས་གནོན་པའི་
ཟིལ་གནོན་གྱི་སྐྱེ་མཆེད་བཞི་སྟེ་ཟིལ་གྱིས་གནོན་པའི་སྐྱེ་མཆེད་ནི་རབ་ཏུ་དབྱེ་བས་རྣམ་
པ་བརྒྱད་དང༌། ཉོན་མོངས་མེད་པའི་ཏིང་ངེ་འཛིན་དང༌། སྨོན་གནས་མཁྱེན་པ་
དང་༑ སྔར་བཤད་པ་ལྟར་མངོན་ཤེས་དྲུག་དང༌། ཆོས་དོན་ངེས་ཚིག་སྤོབས་པ་སོ་
སོ་ཡང་དག་རིག་པ་བཞི་དང༌། རྟེན་ཡོངས་སུ་དག་པ་དང་དམིགས་པ་ཐུགས་ཡེ་
ཤེས་ཏེ་རྣམ་པ་ཐམས་ཅད་ཡོངས་སུ་དག་པ་བཞི་དང༌། ཚེ་ལ་དབང་བ་དང་སེམས་ཡོ་
བྱད་ལས་སྐྱེ་བ་མོས་པ་སྨོན་ལམ་རྫུ་འཕྲུལ་ཡེ་ཤེས་ཆོས་ལ་དབང་བ་བཅུ་དང་། སྔར་
བཤད་པ་ལྟར་སྟོབས་བཅུ་དང༌། མི་འཇིགས་པ་ནི་བཞི་དག་དང་། སྐུ་གསུང་ཐུགས་
ཀྱི་སྤྱོད་པ་ཡོངས་སུ་དག་པའི་བསྲུང་བ་མེད་པ་རྣམ་པ་གསུམ་དང་། ཆོས་སྟོན་པའི་
ཚེ་ཉན་འདོད་པ་དང་མི་འདོད་པ་དང༌། འདོད་མི་འདོད་གཉིས་ཀ་ལ་རིམ་པ་བཞིན་དུ་
ཆགས་པ་དང་ཁྲོ་བ་དང་དེ་གཉིས་ཀ་མེད་པའི་དྲན་པ་ཉེ་བར་བཞག་པ་རྣམ་པ་གསུམ་
དང་༔ སེམས་ཅན་འདུལ་བའི་དུས་ལས་མི་འདའ་བའི་བསྙེལ་བ་མི་མངའ་བའི་ཆོས་
ཉིད་དང་། སྒྲིབ་གཉིས་ཀྱི་བག་ཆགས་ཡང་དག་པར་བཅོམ་པ་དང་། སྐྱེ་བོ་མཐའ་
དག་ལ་ཕན་པའི་ཐུགས་རྗེ་ཆེན་པོ་དང༌། ཐུབ་པ་སངས་རྒྱས་བཅོམ་ལྡན་འདས་ཁོ་
ནའི་མ་འདྲེས་པའི་ཆོས་བཅོ་བརྒྱད་སྔར་བཤད་པ་གང་ཡིན་པ་དང་། རྣམ་པ་ཐམས་
ཅད་མཁྱེན་པ་ཉིད་དང་། རྩ་བའི་དང་གི་སྒྲས་བསྟན་པའི་ལམ་ཤེས་དང༌། གཞི་ཤེས་

ཚཚ༠
 སྤྱི་མཐའ་ཟུང་འབྲེལ་སྐབས་བརྒྱད་པ།
ཏེ་ཟག་མེད་ཡེ་ཤེས་སྡེ་ཚན་ཉེར་གཅིག་པོ་དེ་དག་ཆོས་ཅན། ཡེ་ཤེས་ཆོས་ཀྱི་སྐུ་ཞེས་
བརྗོད་པ་ཡིན་ཏེ། ཇི་ལྟ་ཇི་སྙེད་ཀྱི་ཤེས་བྱ་ཐམས་ཅད་མངོན་སུམ་དུ་རྟོགས་པའི་ཡེ་
ཤེས་མཐར་ཐུག་ཡིན་པའི་ཕྱིར།། ༈ །། གཉིས་པ་མཐའ་དཔྱད་པ་ལ་གསུམ་ལས།
དང་པོ་ལ་ཁ་ཅིག ཐུབ་པའི་ངོ་བོ་ཉིད་སྐུ་ནི། །ཞེས་སོགས་དང་། བྱང་ཆུབ་ཕྱོགས་
མཐུན་ཚད་མེད་དང་། །ཞེས་སོགས་ཀྱི་གཞུང་གཉིས་མདོར་བསྟན་རྒྱས་བཤད་མ་
ཡིན་ཟེར་ན། དེ་གཉིས་མདོར་བསྟན་རྒྱས་བཤད་ཡིན་པར་ཐལ། སློབ་དཔོན་
འཕགས་པས་དེ་གཉིས་མདོར་བསྟན་རྒྱས་བཤད་དུ་སྦྱར་བའི་ཕྱིར། ཁྱབ་སྟེ། སློབ་
དཔོན་འཕགས་པ་དེ་ལྟ་བུའི་གཞུང་དོན་ལ་མི་འཁྲུལ་བའི་ཕྱིར། དེར་ཐལ། དེ་ཐེག་
ཆེན་འཕགས་པ་ཡིན་པའི་ཕྱིར། ཁ་ཅིག སློབ་དཔོན་སེངྒེ་བཟང་པོས་དེ་གཉིས་
མདོར་བསྟན་རྒྱས་བཤད་དུ་མི་བཞེད་ཟེར་ན། དེ་བཞེད་པར་ཐལ། དེ་ཟག་པ་མེད་
པའི་ཆོས་གང་དག ཅེས་མདོར་བསྟན་ནས། དེ་དག་གང་ཡིན་ཞེ་ན། བྱང་ཆུབ་
ཕྱོགས་མཐུན་ཚད་མེད་དང༌། །ཞེས་པ་ནས། ཆོས་ཀྱི་སྐུ་ཞེས་བརྗོད་པ་ཡིན།།
ཞེས་པའི་བར་འབྱུང་བར་བཞེད་པའི་ཕྱིར། ཁ་ཅིག སྐབས་འདིར་འགྲེལ་བ་དོན་
གསལ་གྱིས་དེ་གཉིས་མདོར་བསྟན་རྒྱས་བཤད་དུ་སྦྱར་ནས་བཤད་པ་ཡིན་ཟེར་ན།
དེ་མི་འཐད་པར་ཐལ། སྤྱིར་དེ་གཉིས་མདོར་བསྟན་རྒྱས་བཤད་དུ་རུང་ཡང་སྐབས་
འདིར་འགྲེལ་བས་དེ་གཉིས་མདོར་བསྟན་རྒྱས་བཤད་དུ་མ་སྦྱར་བར་སངས་རྒྱས་ཀྱི་
སའི་ཟག་མེད་ཡེ་ཤེས་སྡེ་ཆེན་ཉེར་གཅིག་པོ་དེ་ངོ་བོ་ཉིད་སྐུ་ལས་ལོགས་སུ་གསུང་
བར་བཞེད་པའི་ཕྱིར། དེར་ཐལ། དེ་ལྟར་བསྟན་པ་ལ་དགོས་པ་ཁྱད་པར་ཅན་ཡོད་
པར་བཞེད་པའི་ཕྱིར། ཁ་ཅིག སློབ་དཔོན་འཕགས་པས། ཡེ་ཤེས་ཆོས་སྐུ་སྟོན་
བྱེད་ཀྱི་མངོན་རྟོགས་རྒྱན་གྱི་གཞུང་ཚིག་མི་འདོད་ཟེར་ན། འོ་ན། དེས་ཡེ་ཤེས་

ཡེ་ཤེས་ཆོས་སྐུ། མཚན་
ཆོས་སྐུ་དེ་མངོན་རྟོགས་རྒྱན་གྱིས་མ་བསྟན་པར་འདོད་པར་ཐལ། དམ་བཅའ་འཐད་
པའི་ཕྱིར། འདོད་ན། དེས་ཡེ་ཤེས་ཆོས་སྐུ་མི་བཞེད་པར་ཐལ། འདོད་པའི་ཕྱིར། །
འདོད་ན། དེས་དེ་བཞེད་པར་ཐལ། སློབ་དཔོན་ཐོགས་མེད་སྐུ་མཆེད་གཉིས་ཀྱིས་
ཡེ་ཤེས་ཆོས་སྐུ་བཞེད་པའི་ཕྱིར། དེར་ཐལ། སློབ་དཔོན་ཐོགས་མེད་སྐུ་མཆེད་དང༌།
སློབ་དཔོན་འཕགས་པ་གྲོལ་སྡེ་ལ་ལྟ་བའི་འཆད་ཚུལ་ལ་མི་མཐུན་པའི་ཁྱད་པར་ཡོད་
ཀྱང་༑ སའི་གྲངས་ངེས་སོགས་ཐེག་པ་ཆེན་པོའི་ལམ་གྱི་རྣམ་གཞག་སྤྱི་ལ་མི་མཐུན་
པའི་ཁྱད་པར་མེད་པའི་ཕྱིར། གལ་ཏེ་ཐོགས་མེད་སྐུ་མཆེད་གཉིས་ཀྱང་ཡེ་ཤེས་ཆོས་
སྐྱ་མི་བཞེད་དོ་ཞེ་ན། དེས་དེ་བཞེད་པར་ཐལ། བྱང་ས་ལས། སངས་རྒྱས་བཅོམ་
ལྡན་འདས་རྣམས་ཀྱི་སྐུ་ནི་རྣམ་པ་གཉིས་ཏེ། གཟུགས་ཀྱི་སྐུ་དང་ཆོས་ཀྱི་སྐུའོ། །
ཆོས་ཀྱི་སྐུ་ལ་ཡང་རྣམ་པ་གཉིས་ཏེ། སྤངས་པ་དང་ཡེ་ཤེས་སོ། །ཞེས་གསུངས་
པའི་ཕྱིར། གཞན་ཡང་། འཕགས་པ་གྲོལ་སྡེས་ཡེ་ཤེས་ཆོས་སྐུ་བཞེད་པར་ཐལ། །
ཡེ་ཤེས་ཆོས་སྐུ་ཡོད་པའི་ཕྱིར། དེར་ཐལ། སངས་རྒྱས་ཀྱི་སའི་ཟག་མེད་ཀྱི་ཡེ་
ཤེས་སྡེ་ཚན་ཉེར་གཅིག་པོ་དེ་ཡེ་ཤེས་ཆོས་སྐུ་ཡིན་པའི་ཕྱིར། དེར་ཐལ། རྩ་བར།
ཆོས་ཀྱི་སྐུ་ཞེས་བརྗོད་པ་ཡིན། །ཞེས་གསུངས་པའི་ཕྱིར། གཞན་ཡང་།
འཕགས་པ་གྲོལ་སྡེའི་རྒྱུད་ལ་ཡེ་ཤེས་ཆོས་སྐུ་མེད་པར་ལྟ་བའི་ལོག་ལྟ་ཡོད་པར་ཐལ། །
དེས་ཡེ་ཤེས་ཆོས་སྐུ་མི་བཞེད་པའི་ཕྱིར། རྟགས་ཁས། འདོད་ན། དེའི་རྒྱུད་ལ་
ལོག་ལྟ་ཡོད་པར་ཐལ་ལོ། ཁ་ཅིག་། སློབ་དཔོན་འཕགས་པས། སངས་རྒྱས་ཀྱི་སྐུ་
ལ་ངོ་བོ་ཉིད་སྐུ། ལོངས་སྐུ། སྤྲུལ་སྐུ་དང་གསུམ་ཁོ་ནར་གྲངས་ངེས་པར་བཞེད་པ་
ཡིན་ཟེར་ན། དེ་མི་འཐད་པར་ཐལ། དེས་སངས་རྒྱས་ཀྱི་སྐུ་ལ་ཡེ་ཤེས་ཆོས་སྐུ་
ཡོད་པར་བཞེད་པ་སྒྲུབ་ཟིན་པའི་ཕྱིར། ཁ་ཅིག སངས་རྒྱས་ཀྱི་སྐུ་ལ་དེ་གསུམ་དུ་

སྤྱི་མཐའ་ཟུང་འབྲེལ་སྐབས་བརྒྱད་པ།
གྲངས་མ་ངེས་ཟེར་ན། དེ་ངེས་པར་ཐལ། མདོ་སྡེའི་རྒྱན་ལས། སྐུ་གསུམ་དག་
གིས་སངས་རྒྱས་ཀྱི། ། སྐུ་བསྡུས་པར་ནི་ཤེས་བྱ་སྟེ། ། སྐུ་གསུམ་དག་གི་རང་
གཞན་གྱི། །དོན་འདི་རྟེན་དང་བཅས་པར་བསྟན། །ཞེས་གསུངས་པའི་ཕྱིར།
ཁ་ཅིག སློབ་དཔོན་སེངྒེ་བཟང་པོས་སྐུ་གསུམ་གྱི་གྲངས་ངེས་མི་བཞེད་ཟེར་ན།
དེ་བཞེད་པར་ཐལ། སློབ་དཔོན་གྱིས་སྐུ་དེ་ལ། གསུམ་དང་བཞི་གང་དུ་གྲངས་ངེས་
བྱས་ཀྱང་མི་འགལ་བར་བཞེད་པའི་ཕྱིར། དེར་ཐལ། དེས་སངས་རྒྱས་ཀྱི་སྐུ་ལ་
གསུམ་དང་བཞིར་ཡང་གྲངས་ངེས་བྱས་པ་ནི་དབྱེ་བསྡུའི་ཁྱད་པར་ཙམ་ཡིན་པར་
བཞེད་པའི་ཕྱིར། ཁ་ཅིག སངས་རྒྱས་ཀྱི་སའི་ཟག་མེད་ཡེ་ཤེས་སྡེ་ཚན་ཉེར་གཅིག་
པོ་དེ། ངོ་བོ་ཉིད་སྐུས་བསྡུས་པ་ཡིན་ཟེར་ན། འོ་ན། དེ་དག་འདུས་མ་བྱས་ཀྱིས་
བསྡུས་པར་ཐལ། དམ་བཅའ་འཐད་པའི་ཕྱིར། ཁྱབ་སྟེ། དེ་དག་ངོ་བོ་ཉིད་སྐས་
བསྡུས་པར་འདོད་ན། སྤངས་པ་མཐར་ཐུག་གིས་བསྡུས་པར་འདོད་དགོས་ལ། དེ་
ལྟ་ན་འདུས་མ་བྱས་ཀྱིས་བསྡུས་པར་ཡང་དོན་གྱིས་ཁས་བླངས་སོང་བའི་ཕྱིར།།
འདོད་མི་ནུས་ཏེ། འདུས་བྱས་ཡིན་པའི་ཕྱིར། ཁ་ཅིག སངས་རྒྱས་ཀྱི་སའི་ཟག་
མེད་ཡེ་ཤེས་སྡེ་ཚན་ཉེར་གཅིག་པོ་ཆོས་ཅན། སངས་རྒྱས་ཀྱིས་བསྡུས་པ་མ་ཡིན་
པར་ཐལ། ཁྱོད་ངོ་བོ་ཉིད་སྐུས་ཀྱང་མ་བསྡུས། ལོངས་སྐུས་ཀྱང་མ་བསྡུས། སྤྲུལ་
པའི་སྐུས་ཀྱང་མ་བསྡུས་པའི་ཕྱིར། ཞེས་པའི་ཐལ་འགྱུར་གྱི་ཁྱབ་པ་སློབ་དཔོན་
འཕགས་པ་གྲོལ་སྡེས་ཞལ་གྱིས་བཞེས་པ་ཡིན་ཟེར་ན། དེ་མི་འཐད་པར་ཐལ།
ཁྱབ་པ་དེ་སློབ་དཔོན་འཕགས་པས་ཉི་ཁྲི་སྣང་བར་ཡང་ཞལ་གྱིས་མ་བཞེས། དེ་ལས་
གཞན་དུ་ཡང་ཞལ་གྱིས་མ་བཞེས་པའི་ཕྱིར། ཁ་ཅིག ངོ་བོ་ཉིད་སྐུ་དང་ཡེ་ཤེས་
ཆོས་སྐུ་གང་རུང་ཡིན་ན། སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་

ཡེ་ཤེས་ཆོས་སྐུ། །
ཡུལ་ཡིན་པས་ཁྱབ་ཟེར་ན། རྣམ་མཁྱེན་བདེན་སྟོང་ཆོས་ཅན། དེར་ཐལ། དེའི་
ཕྱིར༑ དེར་ཐལ། ངོ་བོ་ཉིད་སྐུ་ཡིན་པའི་ཕྱིར། འདོད་མི་ནུས་ཏེ། ཐེག་ཆེན་སྒོམ་
ལམ་བར་ཆད་མེད་ལམ་གྱིས་མངོན་སུམ་དུ་རྟོགས་པའི་ཕྱིར། ཁ་ཅིག ལོངས་སྐུ་
དེ་བྱང་འཕགས་ཁོ་ནའི་མངོན་སུམ་གྱི་སྤྱོད་ཡུལ་ཡིན་ཟེར་ན། འོ་ན། དེ་མངོན་
སུམ་དུ་རྟོགས་པའི་སངས་རྒྱས་འཕགས་པ་མེད་པར་ཐལ། དམ་བཅའ་འཐད་པའི་
ཕྱིར༑ འདོད་མི་ནུས་སོ། ཁ་ཅིག ལོངས་སྐུ་དེ་ཐེག་ཆེན་འཕགས་པ་ཁོ་ནའི་
མངོན་སུམ་གྱི་སྤྱོད་ཡུལ་ཡིན་ཟེར་ན། རེ་ཞིག་དེ་ཡང་མི་འཐད་པར་ཐལ། ལོངས་
སྐུ་མངོན་སུམ་དུ་རྟོགས་པའི་ཐེག་ཆེན་འཕགས་པ་མིན་པ་ཡོད་པའི་ཕྱིར། དེར་ཐལ།
དེ་མངོན་སུམ་དུ་རྟོགས་པའི་གང་ཟག་མིན་པ་ཡོད་པའི་ཕྱིར། ཁ་ཅིག སྤྲུལ་སྐུ་དེ་
སྐྱེ་བོ་ལས་དག་ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་ཡིན་ཟེར་ན། དེ་མི་འཐད་
པར་ཐལ། སྤྲུལ་སྐུ་མངོན་སུམ་དུ་མཐོང་བའི་ལས་མ་དག་པའི་སེམས་ཅན་ཡོད་པའི་
ཕྱིར༑ དེར་ཐལ། བཟོ་བོ་སྤྲུལ་སྐུ་མངོན་སུམ་དུ་མཐོང་བའི་དེ་ཡོད་པའི་ཕྱིར།
ཁ་ཅིག་སྤྲུལ་སྐུ་དེ་སྐྱེ་བོ་ལས་དག་ཡན་ཆད་ཀྱི་མངོན་སུམ་གྱི་སྤྱོད་ཡུལ་མིན་ཟེར་
ན༑ འོ་ན། དེ་ཡན་ཆད་ཀྱི་མངོན་སུམ་གྱི་སྤྱོད་ཡུལ་ཡིན་ན། དེ་ཡན་ཆད་ཁོ་ནའི་
མངོན་སུམ་གྱི་སྤྱོད་ཡུལ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་ཡན་ཆད་ཀྱི་རྒྱུད་ལ་ཡོན་ཏན་ཡོད་པར་ཁས་བླངས་ན། དེ་ཡན་ཆད་
ཁོ་ནའི་རྒྱུད་ལ་ཡོན་ཏན་ཡོད་པར་ཁས་ལེན་དགོས་པར་ཐལ་ལོ། ཁ་ཅིག ངོ་བོ་
ཉིད་སྐུ་དེ། སྐུ་ལྷག་མ་གསུམ་གྱི་ཆོས་ཉིད་ཡིན་ཟེར་ན། འོ་ན། ཆོས་ཉིད་ཡིན་
པར་ཐལ། དམ་བཅའ་འཐད་པའི་ཕྱིར། འདོད་ན། དོན་དམ་བདེན་པ་ཡིན་པར་
ཐལ༑ འདོད་པའི་ཕྱིར། འདོད་མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར།

སྤྱི་མཐའ་ཟུང་འབྲེལ་སྐབས་བརྒྱད་པ།
ཁ་ཅིག རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དེ། སྐུ་ལྷག་མ་གསུམ་
གྱི་ཆོས་ཉིད་ཡིན་ཟེར་ན། དེ་མ་ཡིན་པར་ཐལ། དེ་ལོངས་སྐུའི་ཆོས་ཉིད་མ་ཡིན་
པའི་ཕྱིར། དེར་ཐལ། དེ་བདེན་པར་འཛིན་པའི་བདེན་འཛིན་དེ། ལོངས་སྐུ་བདེན་
པར་འཛིན་པའི་བདེན་འཛིན་མ་ཡིན་པའི་ཕྱིར། ཁ་ཅིག སངས་རྒྱས་འཕགས་པའི་
རྒྱུད་ཀྱི་ཤེས་པ་ཡིན་ན། ཡེ་ཤེས་ཆོས་སྐུ་ཡིན་པས་ཁྱབ་ཟེར་ན། སངས་རྒྱས་
འཕགས་པའི་མིག་ཤེས་ཆོས་ཅན། དེར་ཐལ། དེའི་ཕྱིར། འདོད་ན། ཡིད་ཤེས་
ཡིན་པར་ཐལ་ལོ། ཁ་ཅིག ཆོས་ཐམས་ཅད་མངོན་སུམ་དུ་རྟོགས་པའི་ཤེས་པ་
མཐར་ཐུག་དེ། ཡེ་ཤེས་ཆོས་སྐུའི་མཚན་ཉིད་ཟེར་ན། སྔ་མ་དེ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། དེར་ཐལ། འགྲེལ་ཆེན་ལས། སངས་རྒྱས་
ཀྱི་གནས་སྐབས་ན་མི་ཤེས་པའི་དབང་པོ་སྤངས་པའི་ཕྱིར། ཡིད་ཤེས་ཀྱི་བློ་བཞིན་དུ་
དབང་པོའི་བློས་ཀྱང་ཡུལ་ཡོངས་སུ་དཔྱོད་པ་དེའི་ཕྱིར་སངས་རྒྱས་ཀྱི་མཁྱེན་པ་ཐམས་
ཅད་ཡུལ་ཐམས་ཅད་མཁྱེན་པ་ཉིད་དུ་འདོད་པ་ཡིན་ནོ། །ཞེས་གསུངས་པའི་ཕྱིར།།
༈ །།གཉིས་པ་རང་གི་ལུགས་ལ་གཉིས། སློབ་དཔོན་གཉིས་ཀྱིས་རྩ་བའི་དགོངས་
པ་འགྲེལ་ཚུལ་བཤད་པ་དང༌། སྐུའི་གྲངས་ངེས་སོགས་བཤད་པའོ། །དང་པོ་ནི།
སློབ་དཔོན་འཕགས་པས་སྐབས་བརྒྱད་པའི་ལུས་རྣམ་གཞག་གིས་བརྗོད་བྱ་ཇི་ལྟར་
བསྟན་པའི་བཞེད་ཚུལ་ཡོད་དེ། ངོ་བོ་ཉིད་ཅེས་པས་ངོ་བོ་ཉིད་སྐུ་བསྟན། ལོངས་
སྤྱོད་རྫོགས་བཅས་ཞེས་པས་ལོངས་སྐུ་བསྟན། དེ་བཞིན་གཞན་པ་སྤྲུལ་པ་ནི།།
ཞེས་བས་སྤྲུལ་སྐུ་མཛད་པ་དང་བཅས་བསྟན། ཆོས་སྐུ་མཛད་པ་དང་བཅས་པ།།
ཞེས་བས་ལུས་བསྟན་བཤད་སྦྱར་ནས་བསྟན་པའི་ཕྱིར། དེས་ཚིག་དོན་ཡན་ལག་
རྒྱས་བཤད་ཀྱི་བརྗོད་བྱ་ཇི་ལྟར་བསྟན་པར་བཞེད་ཚུལ་ཡོད་དེ། ཐུབ་པའི་ངོ་བོ་ཉིད་སྐུ་

لاست
ཡེ་ཤེས་ཆོས་སྐུ། །
ནི༑ ༑ཞེས་སོགས་རྐང་པ་བཞིས་ངོ་བོ་ཉིད་སྐུ་ཁྱད་ཆོས་གསུམ་ལྡན་གྱི་སྒོ་ནས་མདོར་
བསྟན༑ བྱང་ཆུབ་ཕྱོགས་མཐུན་ཚད་མེད་དང༌། །ཞེས་པ་ནས། ཆོས་ཀྱི་སྐུ་ཞེས་
བརྗོད་པ་ཡིན། །ཞེས་པའི་བར་གྱིས་ངོ་བོ་ཉིད་སྐུ་རྒྱས་པར་བཤད། ཉན་ཐོས་ཉོན་
མོངས་མེད་པའི་ལྟ། །ཞེས་པ་ནས། རྟག་པ་ཞེས་ཀྱང་བརྗོད་པ་ཡིན། །ཞེས་པའི་
བར་གྱིས་ཉོན་མོངས་མེད་པའི་ཏིང་ངེ་འཛིན་དང་སྨོན་གནས་མཁྱེན་པའི་ཏིང་ངེ་འཛིན་
གཉིས་རྒྱས་པར་བཤད། མཚན་ནི་སུམ་ཅུ་རྩ་གཉིས་དང་ཞེས་སོགས་རྐང་པ་བཞིས་
ལོངས་སྐུ་མཚན་ཉིད་ཀྱི་སྒོ་ནས་མདོར་བསྟན། ཕྱག་ཞབས་འཁོར་ལོའི་མཚན་དང་།
ཞེས་པ་ནས། དཔེ་བྱད་བཟང་པོར་བཞེད། །ཅེས་པའི་བར་གྱིས་ལོངས་སྐུ་ཡོན་ཏན་
གྱི་སྒོ་ནས་རྒྱས་པར་བཤད། གང་གི་སྲིད་པ། ཞེས་སོགས་རྐང་པ་བཞིས་སྤྲུལ་སྐུ་
དུས་ཀྱི་སྒོ་ནས་མདོར་བསྟན། དེ་བཞིན་འཁོར་བ་ཇི་སྲིད་འདིའི། །ཞེས་པ་ནས།
རྣམ་པ་ཉི་ཤུ་བདུན་དུ་བཞེད། །ཅེས་པའི་བར་གྱིས་སྤྲུལ་སྐུ་འཕྲིན་ལས་ཀྱི་སྒོ་ནས་
རྒྱས་པར་བཤད་པར་བཞེད་པའི་ཕྱིར། སློབ་དཔོན་སེངྒེ་བཟང་པོས་བཞེད་ཚུལ་ཡོད་
དེ༑ ལུས་རྣམ་གཞག་གི་ངོ་བོ་ཉིད་ཅེས་པས་ངོ་བོ་ཉིད་སྐུ་གཙོ་བོར་བསྟན། ལོངས་
རྫོགས་བཅས་དང་། ཞེས་པས་ལོངས་སྐུ་གཙོ་བོར་བསྟན། དེ་བཞིན་གཞན་པ་སྤྲུལ་
པ་ནི། །ཞེས་པས་སྤྲུལ་སྐུ་གཙོ་བོར་བསྟན། ཆོས་སྐུ་མཛད་པ་དང་བཅས་པ།།
ཞེས་པས་ཡེ་ཤེས་ཆོས་སྐུ་མཛད་པ་དང་བཅས་པ་གཙོ་བོར་བསྟན། ཚིག་དོན་ཡན་
ལག་རྒྱས་བཤད་ཀྱི། ཐུབ་པའི་ངོ་བོ་ཉིད་སྐུ་ནི། །ཞེས་སོགས་ཀྱིས། ངོ་བོ་ཉིད་སྐུ་
གཙོ་བོར་བསྟན། བྱང་ཆུབ་ཕྱོགས་མཐུན་ཚད་མེད་དང་། །ཞེས་སོགས་ཀྱིས་ཡེ་
ཤེས་ཆོས་སྐུ་རྒྱས་པར་བཤད་པར་བཞེད་པའི་ཕྱིར། ལྷག་མ་འཆད་ཚུལ་ནི་འཕགས་
པ་གྲོལ་སྡེ་དང་མཐུན་ནོ། ། གཉིས་པ་སྐུའི་གྲངས་ངེས་ལ། སློབ་དཔོན་འཕགས་པ་

ཚs
 སྤྱི་མཐའ་ཟུང་འབྲེལ་སྐབས་བརྒྱད་པ།
གྲོལ་སྡེའི་རྗེས་སུ་འབྲང་བ་བཙུན་པ་གྲོལ་སྡེ། ཤཱནྟི་པ། ཨ་བྷ་ཡ། རིན་ཆེན་
གྲགས་པ་སོགས་རྒྱ་གར་བ་ཁ་ཅིག་དང་། བོད་ཁ་ཅིག་གིས་སངས་རྒྱས་ཀྱི་སྐུ་ལ་ངོ་
བོ་ཉིད་སྐུ། ལོངས་སྐུ། སྤྲུལ་སྐུ་གསུམ་ཁོ་ནར་གྲངས་ངེས་པར་བཞེད་ལ། སློབ་
དཔོན་གྱིས་སྐུ་བཞིའི་གྲངས་ངེས་མཛད་ཅིང་། དེ་ལ་ཤཱནྟི་པ་སོགས་ཀྱིས་དགག་པ་
བྱེད་ཀྱང་། རྗེ་ཡབ་སྲས་ཀྱིས་སློབ་དཔོན་གྱིས་སངས་རྒྱས་ཀྱི་སྐུ་ལ་སྐུ་གསུམ་དང་
བཞི་གང་དུ་གྲངས་ངེས་བྱས་ཀྱང་མི་འགལ་བར་བཞེད་པས། སློབ་དཔོན་གྱི་ལུགས་
དེ་རང་ལུགས་སུ་མཛད་དོ། །སློབ་དཔོན་འཕགས་པའི་ལུགས་དེ་ལ། བྱང་ཆུབ་
ཕྱོགས་མཐུན་ཚད་མེད་དང༌། །ཞེས་སོགས་ཀྱིས་ངོ་བོ་ཉིད་སྐུ་རྒྱས་པར་འཆད་མི་
རིགས་པར་ཐལ། དེ་ལྟར་འཆད་ན་མཇུག་ཏུ། ཆོས་ཉིད་སྐུ་ཞེས་བརྗོད་པ་ཡིན།།
ཞེས་འབྱུང་རིགས་པ་ལས་དེ་ལྟར་མི་འབྱུང་བར། ཆོས་ཀྱི་སྐུ་ཞེས་བརྗོད་པ་ཡིན།།
ཞེས་འབྱུང་བའི་ཕྱིར། ཟེར་ན། སྐྱོན་མེད་དེ། ལེགས་སྦྱར་གྱི་སྐད་ལ་རྒྱན་གྱི་ཚིག་
སྦྱོར་བདེ་བའི་དབང་དུ་བྱས་པའི་ཕྱིར། དེ་ལྟར་ཡིན་ཏེ། དེའི་སྐད་དུ་ཆོས་ཉིད་ཀྱིས་
སྐུའི་སྐད་དོད་ལ་དྷརྨ་ཏཱ་ཀཱ་ཡ་ཞེས་འབྱུང་དགོས་པ་ལས་སྐབས་འདི་ཉིད་ཀྱི་རྐྱེན་ཏཱ་
ཕྱིས་ཏེ་དྷརྨཱ་ཀཱ་ཡ་ཞེས་འབྱུང་བ་དེ་བོད་སྐད་དུ་ཆོས་ཀྱི་སྐུ་ཞེས་བརྗོད་པ་ཡིན་ཞེས་པར་
བསྒྱུར་བའི་ཕྱིར། གོང་ས་ལྔ་པ་ཆེན་པོའི་བཞེད་པ་ལྟར་ན། སཾ་སྐྲྀ་ཏའི་སྐད་དོད་དེ་
ཡང་སྡེབ་སྦྱོར་མ་འགྲིག་པའི་དབང་གིས་མིན་ནོ། ། སློབ་དཔོན་སེངྒེ་བཟང་པོའི་
ལུགས་དེ་ལ། ཆོས་སྐུ་མཛད་པ་དང་བཅས་པ། །ཞེས་པའི་གཞུང་འདི་ཡེ་ཤེས་ཆོས་
སྐུའི་ལུས་རྣམ་གཞག་གི་གཞུང་མ་ཡིན་པར་ཐལ། དེ་ལུས་བསྟན་བཤད་སྦྱོར་བའི་
གཞུང་ཡིན་པའི་ཕྱིར། ཟེར་ན། སྐྱོན་མེད་དེ། གཞུང་དེ་ལུས་བསྟན་བཤད་སྦྱོར་

است
ཡེ་ཤེས་ཆོས་སྐུ། །
བའི་གཞུང་དང༌། ཡེ་ཤེས་ཆོས་སྐུའི་ལུས་སྟོན་བྱེད་ཀྱི་གཞུང་གཉིས་ཀ་ཡིན་པའི་
ཕྱིར༑ དེ་ལ་ཁོ་ན་རེ། དེ་མི་འཐད་པར་ཐལ། དེ་ཚིག་དོན་ཡན་ལག་རྒྱས་བཤད་
ཀྱི་གོ་རིམ་དང་མི་མཐུན་པའི་ཕྱིར། ཟེར་ན། སྐྱོན་མེད་དེ། ཡེ་ཤེས་ཆོས་སྐུ་ཉིད་
མཛད་པ་འཕྲིན་ལས་དང་ལྷན་ཅིག་སྦྱར་བའི་ཆེད་ཡིན་པའི་ཕྱིར། དེ་ལྟར་སྦྱར་བ་ལ་
དགོས་པ་ཡོད་དེ། སངས་རྒྱས་ཀྱི་འཕྲིན་ལས་རྣམས་རང་རྒྱ་ཡེ་ཤེས་ཆོས་སྐའི་
བདག་རྐྱེན་ལས་བྱུང་བར་ཤེས་པའི་ཆེད་ཡིན་པའི་ཕྱིར། སྐུ་ལྷག་མ་གསུམ་པོ་དེ་
མོས་པ་རབ་འབྲིང་ཐ་མ་གསུམ་གྱི་སྤྱོད་ཡུལ་དུ་འགྱུར་ཚུལ་ཡོད་དེ། ཡེ་ཤེས་ཆོས་
སྐུ་དེ་མོས་པ་རབ་སངས་རྒྱས་ནང་ཕན་ཚུན་གྱི་མངོན་སུམ་གྱི་སྤྱོད་ཡུལ་དང༌།
ལོངས་སྤྱོད་དེ་མོས་པ་འབྲིང་བྱང་འཕགས་ཡན་ཆད་ཀྱི་མངོན་སུམ་གྱི་སྤྱོད་ཡུལ་དང་།
མཆོག་གི་སྤྲུལ་སྐུ་དེ། མོས་པ་ཐ་མ་སོ་སོ་སྐྱེ་བོ་ལས་དག་ཡན་ཆད་ཀྱི་མངོན་སུམ་གྱི་
སྤྱོད་ཡུལ་དུ་གྱུར་པ་ཡིན་པའི་ཕྱིར།། ༈ །།ཟག་བཅས་གནས་གྱུར་པའི་ཟག་མེད་དུ་
གྱུར་པའི་ཡེ་ཤེས་མཐར་ཐུག་དེ། ཡེ་ཤེས་ཆོས་སྐུའི་མཚན་ཉིད། དེ་ལ་དེར་གྱུར་
བའི་བྱང་ཕྱོགས་སོ་བདུན་གྱི་སྡེ་ཚན་ནས་མཁྱེན་གསུམ་གྱི་སྡེ་ཚན་གྱི་བར་ཉེར་གཅིག་
སངས་རྒྱས་ཀྱི་སའི་ཟག་མེད་ཡེ་ཤེས་སྡེ་ཚན་ཉེར་གཅིག་པོ་དེ། རང་གི་
ཡོད༔ 
ཆོས་ཉིད་ངོ་བོ་ཉིད་སྐུ་ལས་ལོགས་སུ་འབྲས་བུ་ཆོས་སྐུ་མཚོན་བྱེད་ཀྱི་སངས་རྒྱས་ཀྱི་
སྐར་བསྟན་པ་ལ་དགོས་པ་ཡོད་དེ། ཡེ་ཤེས་ཆོས་སྐུ་གཟུགས་སྐུ་ཕྱི་མ་གཉིས་ཀྱི་
སྣང་བ་བསྐྱེད་པ་སོགས་ཤེས་པའི་དགོས་པ་ཡོད་པའི་ཕྱིར།། ༈ །། གསུམ་པ་རྩོད་པ་
སྤོང་བ་ལ། ཁ་ཅིག་ན་རེ། སློབ་དཔོན་འཕགས་པ་གྲོལ་སྡེས་སངས་རྒྱས་ཀྱི་སའི་
ཟག་མེད་ཡེ་ཤེས་སྡེ་ཚན་ཉེར་གཅིག་པོ་དེ་ཡེ་ཤེས་ཆོས་སྐུར་མི་བཞེད་པར་ཐལ།
དེས་སངས་རྒྱས་ཀྱི་སྐུ་ལ་ངོ་བོ་ཉིད་སྐུ་ལོངས་སྐུ་སྤྲུལ་སྐུ་གསུམ་ཁོ་ནར་གྲངས་ངེས་

ཚལ་
སྤྱི་མཐའ་ཟུང་འབྲེལ་སྐབས་བརྒྱད་པ།
པར་བཞེད་པའི་ཕྱིར། དེར་ཐལ། དེའི་རྗེས་འབྲང་བཙུན་པ་གྲོལ་སྡེ། ཤཱནྟི་ཏི་པ།
ཨ་བྷ་ཡ་སོགས་ཁ་ཅིག་གིས་དེ་ལྟར་བཞེད་པའི་ཕྱིར། ཟེར་ན་མ་ཁྱབ། ཁ་ཅིག
སློབ་དཔོན་རྣམ་པ་གཉིས་ཀྱིས་སྐབས་བརྒྱད་པའི་བསྟན་བྱའི་སྐུའི་གྲངས་ངེས་དང་།
ཐུབ་པའི་ངོ་བོ་ཉིད་སྐུ་ནི། །ཞེས་སོགས་དང༌། བྱང་ཆུབ་ཕྱོགས་མཐུན་ཚད་མེད་
དང་༑ ༑ཞེས་སོགས་ཀྱི་གཞུང་གཉིས་མདོར་བསྟན་རྒྱས་བཤད་དུ་བཞེད་ཚུལ་མཐུན་
པར་ཐལ། དམ་བཅའ་འཐད་པའི་ཕྱིར། འདོད་ན། དེ་མི་མཐུན་པར་ཐལ། སློབ་
དཔོན་གྱིས་འགྲེལ་བ་འདིར་འཕགས་པའི་བཞེད་པ་དེ་འགོག་པར་མཛད་པའི་ཕྱིར།
དེར་ཐལ། འགྲེལ་པ་ལས། གཞན་དག་ནི། ཞེས་པ་ནས། ཇི་ལྟར་བསྡུས་ཞེས་
ཟེར་རོ། །ཞེས་པའི་བར་གྱིས་དེ་འགོག་པའི་ཚུལ་བསྟན་ནས། གཞན་དག་ན་རེ་
དགོས་པ་ཉེ་བར་བསྟན་པའི་ཤུགས་ཀྱིས་ཚིག་ལེའུར་བྱས་པ། ཞེས་སོགས་ཀྱིས་རང་
ལུགས་ཀྱི་བཞེད་པ་བསྟན་པའི་ཕྱིར། ཟེར་ན། སྐྱོན་མེད་དེ། དེ་ནི་འཕགས་པའི་
འགྲེལ་བ་ཉི་ཁྲི་སྣང་བའི་སྐབས་འདིར་འཆད་ཚུལ་བསྟན་པ་ཡིན་གྱི། འཕགས་པའི་
བཞེད་པ་འགོག་པ་མ་ཡིན་པའི་ཕྱིར། དེར་ཐལ། ཉི་ཁྲི་སྣང་བའི་བཤད་ཚུལ་དེ་ཁོ་
ནར་མ་ངེས་པར་འདི་ལྟར་འཆད་ཚུལ་ཀྱང་ཡོད་ཅེས་བསྟན་པ་ཡིན་པའི་ཕྱིར། དེར་
ཐལ༑ ཉི་ཁྲི་སྣང་བའི་འཆད་ཚུལ་དང་། འགྲེལ་བ་དོན་གསལ་གྱི་འཆད་ཚུལ་
གཉིས་ཀ་མངོན་རྟོགས་རྒྱན་གྱི་དགོངས་པར་མི་འགལ་བའི་ཕྱིར། དེར་ཐལ། ཚིག་
གཅིག་དོན་དུ་མ་ལ་འཇུག་པའི་གཞུང་མང་དུ་ཡོད་པའི་ཕྱིར་ཏེ། དེ་ལྟ་མ་ཡིན་པར་ཁ་
ཅིག་གི་འདོད་པ་ལྟར་བྱས་ན་སྐབས་འདིར་འཕགས་པ་ནོར་བའམ། ཡང་ན་སློབ་
དཔོན་འཁྲུལ་པ་གང་རུང་དུ་འགྱུར་དགོས་ན་དེ་ནི་འདོད་མི་རིགས་པའི་ཕྱིར། ཁ་ཅིག་
སློབ་དཔོན་འཕགས་པས། ཡེ་ཤེས་ཆོས་སྐུ་རྣམས་ངོ་བོ་ཉིད་སྐུས་བསྡུས་པར་བཞེད་

ಅಲಿ
ཡེ་ཤེས་ཆོས་སྐུ། །
པར་ཐལ། དེ་སྐུ་གསུམ་གང་རུང་གིས་བསྡུས། ལོངས་སྐུ་དང་སྤྲུལ་སྐུ་གང་གིས་
ཀྱང་མ་བསྡུས་པའི་ཕྱིར། དང་པོ་དེར་ཐལ། ཐོགས་མེད་ཀྱིས་དེ་སྐུ་གསུམ་གང་རུང་
གིས་བསྡུས་པར་བཞེད་པའི་ཕྱིར། དེར་ཐལ། རྗེ་བཙུན་བྱམས་པས་དེ་ལྟར་བཞེད་
པའི་ཕྱིར། དེར་ཐལ། མདོ་སྡེ་རྒྱན་ལས། སྐུ་གསུམ་དག་གིས་སངས་རྒྱས་ཀྱི།།
སྐུ་བསྡུས་པར་ནི་ཤེས་བྱ་སྟེ། །ཞེས་གསུངས་པའི་ཕྱིར། ཟེར་ན། སྐྱོན་མེད་དེ།
དེ་ནི་ཆོས་ལོངས་སྤྲུལ་སྐུ་གསུམ་པོ་གང་རུང་གིས་བསྡུས་པ་ལ་དགོངས་པའི་ཕྱིར །
ཁོ་ན་རེ། དེ་དེས་བསྡུས་པར་ཐལ། དེ་ངོ་བོ་ཉིད་སྐུས་ཆོས་ཅན་གྱི་ཚུལ་གྱིས་བསྡུ་
བའི་ཕྱིར་ན་མ་ཁྱབ་བོ། །འདོད་མི་ནུས་ཏེ། འདུས་བྱས་ཡིན་པའི་ཕྱིར། ཁ་ཅིག
སློབ་དཔོན་འཕགས་པས་ངོ་བོ་ཉིད་སྐུ་ལོངས་སྐུ་སྤྲུལ་སྐུ་གསུམ་ཁོ་ནར་གྲངས་ངེས་
པར་བཞེད་པར་ཐལ། འགྲེལ་པ་འདིར་འཕགས་པའི་བཞེད་པ་སྐྱོར་བའི་ཚེ། སྐུ་
གསུམ་ཁོ་ནའོ་ཞེས་ཟེར་རོ། །ཞེས་གསུངས་པའི་ཕྱིར། ཟེར་ན། སྐྱོན་མེད་དེ།
དེ་ནི་དེ་གསུམ་གཙོ་བོར་བསྟན་པར་བཞེད་པ་ལ་དགོངས་པའི་ཕྱིར། འདོད་མི་ནུས་ཏེ།
སངས་རྒྱས་ཀྱི་སྐུ་ལ་བཞི་དང་ལྔར་ཡང་དབྱེ་རིགས་པའི་ཕྱིར། ཕྱི་མ་དེར་ཐལ།
མཚན་བརྗོད་ལས། སངས་རྒྱས་སྐུ་ལྔའི་བདག་ཉིད་ཅན། །ཞེས་གསུངས་པའི་ཕྱིར།
ཁ་ཅིག སངས་རྒྱས་ཀྱི་སྐུ་ལ་ངོ་བོ་ཉིད་སོགས་སྐུ་བཞིར་གྲངས་ངེས་པ་མི་འཐད་
ལོངས་སྐུའི་མཚན་དཔེ་རྣམས་དེ་བཞི་པོ་གང་རུང་མ་ཡིན་པའི་ཕྱིར།
པར་ཐལ། 
ཟེར་ན་མ་ཁྱབ། འོ་ན། སངས་རྒྱས་ཀྱི་སྐུ་ལ་ངོ་བོ་ཉིད་སྐུ་སོགས་གསུམ་དུ་གྲངས་
མ་ངེས་པར་ཐལ། ཡེ་ཤེས་ཆོས་སྐུ་དེ་བཞི་པོ་གང་རུང་མ་ཡིན་པའི་ཕྱིར། གལ་ཏེ་
དེ་ངོ་བོ་ཉིད་སྐུ་ཡིན་ནོ་ཟེར་ན། དེ་མ་ཡིན་པར་ཐལ། ངོ་བོ་ཉིད་སྐུ་དེ་དག་པ་གཉིས་
ལྡན་གྱི་ཆོས་ཉིད་ཀྱི་སྐུ་ཞིག་ལ་འཇོག་པའི་ཕྱིར། ཁ་ཅིག ཡེ་ཤེས་ཆོས་སྐུ་དེ།

སྤྱི་མཐའ་ཟུང་འབྲེལ་སྐབས་བརྒྱད་པ།
ངོ་བོ་ཉིད་སྐྱས་བསྡུས་པར་ཐལ། དེ་ངོ་བོ་ཉིད་སྐུ་དང་ངོ་བོ་གཅིག་ཡིན་པའི་ཕྱིར་ཟེར་
ན༑ མ་ཁྱབ། འོ་ན། ཀུན་རྫོབ་དོན་དམ་གྱིས་བསྡུས་པར་ཐལ། དེ་གཉིས་ངོ་བོ་
གཅིག་པའི་ཕྱིར། ཁྱབ་པ་ཁས། འདོད་ན། ཧ་ཅང་ཐལ་ལོ། ཁ་ཅིག ཡེ་ཤེས་
ཆོས་སྐུ་དང་གློ་བུར་རྣམ་དག་གི་ཆར་གྱུར་བའི་ངོ་བོ་ཉིད་སྐུ་གཉིས་སངས་རྒྱས་
འཕགས་པ་ཁོ་ནའི་མངོན་སུམ་གྱི་སྤྱོད་ཡུལ་ཡིན་པར་ཐལ། དེ་གཉིས་མངོན་སུམ་དུ་
རྟོགས་པའི་སེམས་ཅན་མེད་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ།
དེ་གཉིས་མངོན་སུམ་དུ་རྟོགས་པའི་སངས་རྒྱས་འཕགས་པ་མིན་པ་ཡོད་པའི་ཕྱིར།
ཁ་ཅིག མ་ཁྱབ་ཟེར། མ་གྲུབ་ན་དེར་ཐལ། དེ་གཉིས་མངོན་སུམ་དུ་རྟོགས་པའི་
རྣམ་མཁྱེན་ཡོད་པའི་ཕྱིར། ཁོ་ན་རེ། དེ་གཉིས་སངས་རྒྱས་འཕགས་པ་ཁོ་ནའི་
མངོན་སུམ་གྱི་སྤྱོད་ཡུལ་ཡིན་པར་ཐལ། དེ་ལྟར་ཁས་བླངས་པའི་ཚེ་ཁོ་ནའི་སྒྲས་དེ་
མངོན་སུམ་དུ་རྟོགས་པའི་སེམས་ཅན་ཡོད་པར་གཅོད་ཀྱི། གཞན་མི་གཅོད་པའི་ཕྱིར།
ཟེར་ན། ཡང་ན་དེ་བཞིན་དུ་བྱའོ། ཁ་ཅིག ལོངས་སྐུ་དང་མཆོག་གི་སྤྲུལ་སྐུ་
མངོན་སུམ་དུ་རྟོགས་པའི་ལས་མ་དག་པའི་སྐྱེ་བོ་མེད་པར་ཐལ། དང་པོ་མངོན་སུམ་
མཐོང་བའི་གང་ཟག་ཡིན་ན། འཕགས་པ་ཡིན་པས་ཁྱབ། ཕྱི་མ་མངོན་སུམ་དུ་
མཐོང་བའི་སོ་སྐྱེ་ཡིན་ན། ལས་དག་པའི་གང་ཟག་ཡིན་དགོས་པའི་ཕྱིར། འདོད་ན།
དེ་ཡོད་པར་ཐལ། དེ་གཉིས་རྟོགས་པའི་ལས་མ་དག་པའི་སོ་སྐྱེ་ཡོད་པའི་ཕྱིར།
ཟེར་ན། མ་ཁྱབ། རྟགས་དེར་ཐལ། ལོངས་སྐུ་ལུང་ལ་བརྟེན་ནས་རྟོགས་པའི་
ལས་མ་དག་པའི་སོ་སོ་སྐྱེ་བོ་དང༌། མཆོག་གི་སྤྲུལ་སྐུའི་འཁོར་དུ་གྱུར་པའི་ལས་མ་
དག་པའི་སེམས་ཅན་དུ་མས་དེ་མཐོང་བ་ཡོད་པའི་ཕྱིར། དང་པོ་དེར་ཐལ། མདོ་
ལས༑ གང་དག་ང་ལ་གཟུགས་སུ་མཐོང་། །ཞེས་སོགས་དང༌། གཞན་ཡང་ལུང་

ཚད༤༡
ཡེ་ཤེས་ཆོས་སྐུ། །
དུ་མས་འགྲུབ་པའི་ཕྱིར། ཁྱབ་སྟེ། གང་དག་ང་ལ་གཟུགས་སུ་མཐོང་། །ཞེས་
པའི་རྐང་པ་གསུམ་གྱིས་བདེན་འཛིན་གྱིས་བཅིངས་བཞིན་དུ་གཟུགས་སྐུ་མཐོང་བའི་
ལས་མ་དག་པའི་སེམས་ཅན་ཡོད་པར་བསྟན་ནས། གང་ཟག་དེས་གཟུགས་སྐུའི་
ཆོས་ཉིད་མ་མཐོང་བའི་ཚུལ་རྐང་པ་ཕྱི་མས་འཆད་པའི་ཕྱིར། གོང་གི་ཕྱི་མ་དེར་ཐལ།
ལུང་ལས་བདུད་སོགས་ཀྱིས་བདག་ཅག་གི་སྟོན་པ་མཐོང་བར་བཤད་པའི་ཕྱིར
ཁ་ཅིག ཟག་མེད་ཡེ་ཤེས་སྡེ་ཚན་ཉེར་གཅིག་པོ་དེ་ཡེ་ཤེས་ཆོས་སྐུ་ཡིན་པར་ཐལ།
སངས་རྒྱས་ཀྱི་སའི་ཟག་མེད་ཡེ་ཤེས་སྡེ་ཚན་ཉེར་གཅིག་པོ་ཡེ་ཤེས་ཆོས་སྐུ་ཡིན་པའི་
ཕྱིར༑ ཟེར་ན། མ་ཁྱབ། འདོད་ན། ཟག་མེད་བྱང་ཕྱོགས་སོ་བདུན་གྱི་སྡེ་ཚན་ཡེ་
ཤེས་ཆོས་སྐུ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་རྒྱུད་ལ་ལྡན་
པའི་ཐེག་དམན་དགྲ་བཅོམ་པ་ཡོད་པའི་ཕྱིར། དེར་ཐལ། དེ་རྒྱུད་ལ་ལྡན་པའི་ཉན་
ཐོས་དགྲ་བཅོམ་པ་ཡོད་པའི་ཕྱིར། དེར་ཐལ། བྱང་ཕྱོགས་སོ་བདུན་རྒྱུད་ལ་ལྡན་
པའི་དེ་ཡོད་པའི་ཕྱིར། དེར་ཐལ། སངས་རྒྱས་འཕགས་པའི་རྒྱུད་ཀྱི་བྱང་ཕྱོགས་སོ་
བདུན་པོ་དེ་ཉན་ཐོས་དང་ཐུན་མོང་བའི་རྣམ་མཁྱེན་གྱི་རྣམ་པ་ཡིན་པའི་ཕྱིར། དེར་
ཐལ༑ རྩ་བར། སུམ་ཅུ་བདུན་དང༌། །ཞེས་གསུངས་པའི་ཕྱིར།། དེའི
༈ ཟད་པར།
༈ འགྲེལ་པ་ལས། ས་དང༌། ཆུ་དང༌། མེ་དང༌། རླུང་དང༌། ཞེས་སོགས་ཀྱི་
སྐབས་སུ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག རང་གི་སེམས་
རྟེན་བསམ་གཏན་གྱི་དངོས་གཞི་དང་གཟུགས་མེད་ཀྱི་དངོས་གཞི་གང་རུང་ལ་བརྟེན་
ནས་གཟུགས་ཅན་གྱི་གོ་ས་ཐམས་ཅད་ས་སོགས་ཡུལ་བཅུ་པོས་ཁྱབ་པར་སྣང་བའི་

ཚ༩༢
 སྤྱི་མཐའ་ཟུང་འབྲེལ་སྐབས་བརྒྱད་པ།
རང་གི་གྲོགས་ཏིང་འཛིན་ཤེས་རབ་མཚུངས་ལྡན་དང་བཅས་པའི་རིག་པ་དེ། ཟད་
པར་གྱི་སྐྱེ་མཆེད་ཀྱི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་ཟད་པར་
གྱི་སྐྱེ་མཆེད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ།
ཆོས་ཅན་དེའི་ཕྱིར། དེ་ཡོད་པའི་ཕྱིར། དེར་ཐལ། སངས་རྒྱས་འཕགས་པའི་རྒྱུད་
ལ་ཟད་པར་གྱི་སྐྱེ་མཆེད་བཅུ་ཡོད་པའི་ཕྱིར། དེར་ཐལ། རྩ་བར། ཟད་པར་བཅུ་
ཡི་བདག་ཉིད་དང༌། །ཞེས་གསུངས་པའི་ཕྱིར། འདོད་ན། གཟུགས་ཅན་གྱི་གོ་ས་
ཐམས་ཅད་ས་སོགས་ཡུལ་བཅུ་པོས་ཁྱབ་པར་ཐལ། འདོད་པ་གང་ཞིག སངས་
རྒྱས་འཕགས་པའི་རྒྱུད་ལ་སྣང་ཡུལ་ལ་འཁྲུལ་བའི་ཤེས་པ་མེད་པའི་ཕྱིར། འདོད་ན།
ཆུའི་གོ་སར་ཡང་སས་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། ས་ཆུ་
གཉིས་པོ་དེ་ཕན་ཚུན་གོ་ས་འགོག་ནུས་ཀྱི་གཟུགས་ཅན་གྱི་དངོས་པོ་ཡིན་པའི་ཕྱིར།
ཁ་ཅིག ཟད་པར་གྱི་སྐྱེ་མཆེད་ཡིན་ན། ཏིང་འཛིན་ཡིན་པས་ཁྱབ་ཟེར་ན། ཟད་
པར་གྱི་སྐྱེ་མཆེད་དུ་གྱུར་པའི་གཙོ་སེམས་ཆོས་ཅན། དེར་ཐལ། དེའི་ཕྱིར། དེར་
ཐལ༑ ཆོས་ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དྲན་པ་
ཉེར་གཞག་ཏུ་གྱུར་པའི་གཙོ་སེམས་ཡོད་པ་གང་ཞིག རིགས་པ་མཚུངས་པའི་ཕྱིར།
དང་པོ་དེར་ཐལ། མཛོད་ལས། གཙོ་བོ་སྨོས་པ་དེ་དག་ནི། །སྦྱོར་བྱུང་ཡོན་ཏན་
ཀུན་ཀྱང་ཡིན། །ཞེས་གསུངས་པའི་ཕྱིར། ཁ་ཅིག ཟད་པར་སའི་སྐྱེ་མཆེད་ཡིན་
ན༑ གཟུགས་ཅན་མཐའ་དག་ལ་སས་ཁྱབ་པར་སྤྲོ་ནུས་པའི་རིག་པ་ཡིན་པས་ཁྱབ་
ཟེར་ན། ཉན་ཐོས་འཕགས་པའི་རྒྱུད་ཀྱི་ཟད་པར་སའི་སྐྱེ་མཆེད་ཆོས་ཅན། དེར་
ཐལ༑ དེའི་ཕྱིར། འདོད་ན། དེས་ཆུ་དང་མེ་སོགས་ལ་ཡང་སས་ཁྱབ་པར་སྤྲོ་ནུས་
པར་ཐལ། འདོད་པའི་ཕྱིར། འདོད་ན་སླའོ། ཁ་ཅིག ཟད་པར་སྔོན་པོའི་སྐྱེ་

ཚད༤༣
ཟད་པར། 1:|: :
རང་ཡུལ་མཐའ་དག་ལ་སྔོན་པོས་ཁྱབ་པར་སྤྲོ་བའི་རིག་པ་ཡིན་པས་
མཆེད་ཡིན་ན། 
ཁྱབ་ཟེར་ན། སངས་རྒྱས་འཕགས་པའི་རྒྱུད་ཀྱི་ཟད་པར་སྔོན་པོའི་སྐྱེ་མཆེད་ཆོས་
ཅན༑ དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ། དེ་
ཡོད་པའི་ཕྱིར། དེར་ཐལ། སངས་རྒྱས་ཀྱི་ས་ན་སྔོན་པོ་ཡོད་པའི་ཕྱིར། དེར་ཐལ།
སངས་རྒྱས་ཀྱི་ས་ན་ནག་པོ་ཡོད་པའི་ཕྱིར། དེར་ཐལ། དེ་ན་དབུ་སྐྲ་བུང་བ་ལྟར་
ནག་ཡོད་པའི་ཕྱིར། འདོད་ན། དེས་རང་གི་ཡུལ་མཐའ་དག་ལ་སྔོན་པོས་ཁྱབ་པར་
སྤྲོ་བར་ཐལ། འདོད་པའི་ཕྱིར། འདོད་ན། དེས་ཤེས་བྱ་མཐའ་དག་ལ་སྔོན་པོས་
ཁྱབ་པར་སྤྲོ་བར་ཐལ། འདོད་པ་གང་ཞིག ཤེས་བྱ་མཐའ་དག་དེའི་ཡུལ་ཡིན་པའི་
ཕྱིར༑ འདོད་མི་ནུས་སོ། ཁ་ཅིག སློབ་པའི་རྒྱུད་ཀྱི་ཟད་པར་གྱི་སྐྱེ་མཆེད་ཡིན་ན།
འཁྲུལ་ཤེས་ཡིན་པས་མ་ཁྱབ་ཟེར་ན། ཁ་ཅིག དེ་ཁྱབ་པར་ཐལ། བྱང་སེམས་
འཕགས་པའི་རྒྱུད་ཀྱི་ཟད་པར་སའི་སྐྱེ་མཆེད་དེ་འཁྲུལ་ཤེས་ཡིན་པའི་ཕྱིར། དེར་
ཐལ༑ དེ་སྣང་ཡུལ་ལ་འཁྲུལ་བའི་རིག་པ་ཡིན་པའི་ཕྱིར། དེར་ཐལ། དེ་གཟུགས་
ཅན་གྱི་དངོས་པོ་འགའ་ཞིག་ལ་དོན་དུ་སས་མ་ཁྱབ་ཀྱང་སས་ཁྱབ་པར་སྣང་བའི་ཤེས་
པ་ཡིན་པའི་ཕྱིར། དེར་ཐལ། དེ་ཟད་པར་སའི་སྐྱེ་མཆེད་དུ་འཇོག་པའི་རྒྱུ་མཚན་
ཡང་དག་ཡོད་པའི་ཕྱིར་ཟེར། ཁ་ཅིག སློབ་པའི་རྒྱུད་ཀྱི་ཟད་པ་གྱི་སྐྱེ་མཆེད་ལ་
ལོག་ཤེས་ཡིན་པ་ཡོད་ཟེར་ན། དེ་མེད་པར་ཐལ། ཟད་པར་གྱི་སྐྱེ་མཆེད་ཡིན་ན།
ཤེས་པ་དོན་མཐུན་ཡིན་དགོས་པའི་ཕྱིར། ཁ་ཅིག སློབ་པའི་རྒྱུད་ཀྱི་ཟད་པར་སའི་
སྐྱེ་མཆེད་ལ་སྣང་བའི་ས་མཚན་ཉིད་བ་མེད་ཟེར་ན། དེ་ཡོད་པར་ཐལ། བྱང་
སེམས་འཕགས་པའི་རྒྱུད་ཀྱི་ཟད་པར་སའི་སྐྱེ་མཆེད་ཀྱི་དམིགས་རྟེན་དུ་གྱུར་པའི་ས་
ཡོད་པའི་ཕྱིར། དེར་ཐལ། དེས་སའི་སྐྱེ་མཆེད་ལ་དམིགས་ནས་གཟུགས་ཅན་

སྤྱི་མཐའ་ཟུང་འབྲེལ་སྐབས་བརྒྱད་པ།
གཞན་འགའ་ཞིག་ལ་སས་ཁྱབ་པར་སྣང་བར་སྤྲོ་ནུས་པའི་ཕྱིར། གཞན་ཡང་། དེ་
ཡོད་པར་ཐལ། བྱང་སེམས་འཕགས་པས་གཟུགས་ཅན་འགའ་ཞིག་སྔོན་པོ་མིན་པ་
ལ་སྔོན་པོར་མོས་པར་བྱས་ཏེ་བསྒོམས་པས་གོམས་པ་མཐར་ཐུག་པའི་ཚེ་སྔོན་པོར་
བསྒར་ནུས་པ་ཡོད་པའི་ཕྱིར། དེར་ཐལ། སའི་དངོས་གཞི་ལས། དེ་ལྟ་དེ་
ལྟར་མོས་པ་དང་ཇི་སྲིད་ཀྱི་བར་དུ་ཡོངས་སུ་བསྒར་བ་དེ་ཁོ་ན་བཞིན་དུ་དེར་འགྱུར་ཏེ་
ས་ལ་སོགས་པ་དེ་དག་གིས་ཀྱང་བྱ་བ་བྱེད་ནུས་སོ། །ཞེས་གསུངས་པའི་ཕྱིར། །
༈ །།གཉིས་པ་རང་ལུགས་ལ། རང་གི་སེམས་རྟེན་རྣམ་ཐར་དང་ཟིལ་གནོན་ཐོབ་
པའི་གང་ཟག་གི་རྒྱུད་ཀྱི་བསམ་གཏན་གྱི་དངོས་གཞི་དང་གཟུགས་མེད་ཀྱི་དངོས་གཞི་
གང་རུང་ལ་བརྟེན་ནས་གཟུགས་ཅན་གྱི་གོ་སར་ས་སོགས་ཡུལ་བཅུ་པོ་གང་ཡང་རུང་
བས་ཇི་ལྟར་འདོད་འདོད་དུ་ཁྱབ་པར་སྤྲོ་བར་བྱེད་ནུས་པའི་རང་གི་གྲོགས་ཏིང་འཛིན་
ཤེས་རབ་མཚུངས་ལྡན་དང་བཅས་ཤིང་ཟིལ་གནོན་དག་བྱེད་ཀྱི་རིག་པ་དེ། ཟད་པར་
གྱི་སྐྱེ་མཆེད་ཀྱི་མཚན་ཉིད། དབྱེ་ན་བཅུ་ཡོད་དེ། ཟད་པར་སའི་སྐྱེ་མཆེད་དང་།
དེ་བཞིན་དུ་ཆུ་དང་། མེ་དང་། རླུང་དང༌། སྔོན་པོ་དང་སེར་པོ་དང་དམར་པོ་དང་
དཀར་པོ་དང་ནམ་མཁའ་དང༌། ཟད་པར་རྣམ་ཤེས་ཀྱི་སྐྱེ་མཆེད་དང་བཅུ་ཡོད་པའི་
ཕྱིར༑ ཟད་པར་གྱི་སེམས་རྟེན་ནི། ཉི་ཁྲི་སྣང་བར་བསམ་གཏན་བཞི་པ་ལ་བརྟེན་
པར་བཤད་ལ། མཛོད་ལས། དང་པོ་བརྒྱད་པོ་བསམ་གཏན་བཞི་པ་དང༌། ཟད་
པར་ཕྱི་མ་གཉིས་ནི་རིམ་པ་བཞིན་དུ་གཟུགས་མེད་དང་པོ་གཉིས་ལ་བརྟེན་པར་བཤད་
དེ༑ དེ་ཉིད་ལས། བསམ་གཏན་མཐའ་ན་སྤྱོད་ཡུལ་ནི། །འདོད་པའོ་གཉིས་ནི་
གཟུགས་མེད་དག ཅེས་གསུངས་པའི་ཕྱིར། ཟད་པར་གྱི་ཏིང་འཛིན་གསར་དུ་སྒྲུབ་
པའི་དམིགས་པ་དགུ་ཡོད་དེ། ཆུ་དྭངས་ཤིང་དྲི་མ་མེད་པ་དང༌། འོག་ཏུ་ཤིང་སྟེང་

۷۷
ཟད་པར། །
དུ་དུ་བ་བར་དུ་མེ་འབར་བ་དང༌། ལུས་ཀྱི་ཆ་གང་དུ་རླུང་གིས་རེག་པ་དང་། རྔ་བོ་
ཆེའི་མཐིལ་ལྟར་བརྐྱང་བའི་རས་སྔོན་པོ་དང༌། དེ་སེར་པོ་དང༌། དམར་པོ་དང༌།
དཀར་པོ་དང༌། བུམ་ནང་གི་མར་མེའི་འོད་རྩིག་པ་ལ་ཕོག་པའི་སྣང་བ་ལྟ་བུ་དང་།
གནས་ཁང་གི་བུག་པ་ནམ་མཁའ་རྣམས་རིམ་པ་བཞིན་དུ་ཟད་པར་ཆུའི་སྐྱེ་མཆེད་
སོགས་ཀྱི་དམིགས་རྟེན་ཡིན་པའི་ཕྱིར། ཟད་པར་གྱི་སྐྱེ་མཆེད་བསྒོམས་པ་ལ་དགོས་
པ་ཡོད་དེ། གཅིག་ཏུ་སྤྲུལ་ཞིང་མང་པོར་བསྒྱུར་བ་དང་། ས་ལ་ཆུ་བཞིན་དུ་འཛུལ་
བ་དང་། ཆུ་སྟེང་ས་བཞིན་དུ་འགྲོ་བ་དང་། རི་སོགས་སྤྲུལ་བ་དང་། ཆུ་སྤྲུལ་ཏེ་
ཆར་འབེབས་པ་དང༌། སྙིང་ཁ་སོགས་ནས་མེ་འབྱིན་པ་དང༌། རླུང་ལྟར་འགྲོ་བ་
གཟུགས་སྔོ་སེར་སོགས་སུ་སྤྲུལ་པར་བྱེད་པ་སོགས་ཏིང་འཛིན་རྩ་ལ་བྱང་བའི་
དང་༑ 
དགོས་པ་ཡོད་པའི་ཕྱིར། འདིར་གཟུགས་ཀྱི་སྐྱེ་མཆེད་ལ་དམིགས་པའི་ཟད་པར་
བཤད་ནས་དབང་པོ་ལྔ་དང་སྒྲ་ལ་ཟད་པར་མི་འཇོག་པའི་རྒྱུ་མཚན་ཡོད་དེ། དབང་པོ་
ལྔ་ནི་སྣོད་ཀྱི་འཇིག་རྟེན་ལ་སྤྲོ་མི་ནུས་པའི་ཕྱིར་དང༌། སྒྲ་ལ་རིགས་འདྲའི་རྒྱུན་མེད་
པའི་ཕྱིར། རྒྱུ་མཚན་དེ་ལྟར་ཡིན་ཏེ། ཟད་པར་གྱི་དམིགས་པའི་གཙོ་བོ་ལ་ཟད་པར་
གྱི་སྐྱེ་མཆེད་ཀྱིས་དམིགས་པ་དེ་ཟད་ཟད་ཀྱི་བར་དུ་སྤྲོ་ནུས་པའི་རིགས་ཅན་ཞིག་དགོས་
ལ་དེ་དག་ལ་དེ་ལྟར་མ་ནུས་པའི་ཕྱིར་རོ།། ་༈ །།གསུམ་པ་རྩོད་པ་སྤོང་བ་ལ།
ཁ་ཅིག ཟད་པར་གྱི་སྐྱེ་མཆེད་ཡིན་ན། ལོག་ཤེས་ཡིན་དགོས་པར་ཐལ། རྣམ་
འགྲེལ་ལས། ཟད་པར་མི་གཙང་ལ་སོགས། ། ཡང་དག་མིན་པ་ལྟ་བུར་ནི། །ཞེས་
གསུངས་པའི་ཕྱིར། ཟེར་ན། མ་ཁྱབ། འདོད་མི་ནུས་ཏེ། ཟད་པར་གྱི་སྐྱེ་མཆེད་
དུ་གྱུར་པའི་ཡེ་ཤེས་ཡོད་པའི་ཕྱིར། ཁ་ཅིག ཟད་པར་གྱི་སྐྱེ་མཆེད་ཡིན་ན། ཏིང་
འཛིན་ཡིན་དགོས་པར་ཐལ། དེ་ཡིན་ན། སེམས་བྱུང་ཡིན་དགོས་པའི་ཕྱིར། དེར་

ཚཎs
 སྤྱི་མཐའ་ཟུང་འབྲེལ་སྐབས་བརྒྱད་པ།
ཐལ༑ དེ་ཡིན་ན། སེམས་པ་ཡིན་དགོས་པའི་ཕྱིར། དེར་ཐལ། དེ་ཡིན་ན།
མ་ཆགས་པའི་སེམས་པ་ཡིན་དགོས་པའི་ཕྱིར། དེར་ཐལ། ཟད་པར་དང་པོ་བརྒྱད་
པོ་གང་རུང་ཡིན་ན། དེ་ཡིན་དགོས་པའི་ཕྱིར། དེར་ཐལ། མཛོད་ལས། ཟད་
པར་བཅུའོ་བརྒྱད་མ་ཆགས། །ཞེས་གསུངས་པའི་ཕྱིར། ཟེར་ན། མ་ཁྱབ།
ཁ་ཅིག ཟད་པར་གྱི་སྐྱེ་མཆེད་ཡིན་ན། རྟོག་པ་ཡིན་དགོས་པར་ཐལ། སློབ་པའི་
རྒྱུད་ཀྱི་ཟད་པར་གྱི་སྐྱེ་མཆེད་ཡིན་ན། རྟོག་པ་ཡིན་དགོས་པའི་ཕྱིར། དེར་ཐལ།
དེ་ཡིན་ན། རང་གི་གསལ་སྣང་ལ་འཁྲུལ་པའི་ཤེས་པ་ཡིན་དགོས་པའི་ཕྱིར། ཟེར་
ན༑ རེ་ཞིག་མ་ཁྱབ། ཁ་ཅིག སངས་རྒྱས་འཕགས་པས་གསེར་དུ་སྤྲུལ་པའི་
གསེར་དེ་གསེར་མཚན་ཉིད་པ་ཡིན་པར་ཐལ། དེས་ཟད་པར་གྱི་སྐྱེ་མཆེད་ལ་བརྟེན་
ནས་ས་རྡོ་ཕལ་པ་གསེར་དུ་སྤྲུལ་ནུས་པ་གང་ཞིག དེ་ལྟར་སྤྲུལ་པའི་གསེར་མཚན་
ཉིད་པ་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། སངས་རྒྱས་འཕགས་པས་སྲོག་
ལྡན་གསེར་དུ་སྤྲུལ་པ་དེ་གསེར་མ་ཡིན་པའི་ཕྱིར། །
༈ ཟིལ་གནོན། །
༈ འགྲེལ་པ་ལས། ནང་གཟུགས་དང་གཟུགས་མེད་པར་འདུ་ཤེས་པ་དག་གིས་སོ་
སོར་ཆུང་ངུ་དང་ཆེན་པོའི་རྣམ་པ་དང༌། ཅེས་སོགས་ཀྱི་སྐབས་སུ་མཐའ་དཔྱད་པ་ལ་
གསུམ་ལས། དང་པོ་ལ་ཁ་ཅིག རང་གི་སེམས་རྟེན་བསམ་གཏན་གྱི་དངོས་
གཞི་ལ་བརྟེན་ནས་ཁ་དོག་དང་དབྱིབས་གང་རུང་ཇི་ལྟར་འདོད་འདོད་དུ་ཁྱབ་པར་སྤྲོ་
ནུས་པའི་རང་གི་གྲོགས་ཏིང་ངེ་འཛིན་མཚུངས་ལྡན་དང་བཅས་པའི་རིག་པ། ཟིལ་
གནོན་གྱི་སྐྱེ་མཆེད་ཀྱི་མཚན་ཉིད་ཟེར་ན། ཟིལ་གནོན་མ་ཐོབ་པའི་གང་ཟག་གི་རྒྱུད་

ཀ༤༧
1:|:ཀ་ཟིལ་གནོན། །
ཀྱི་གཟུགས་ཅན་གཟུགས་ལ་ལྟ་བའི་རྣམ་ཐར་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། དེར་ཐལ། ཆོས་ཅན་དེའི་ཕྱིར། འདོད་མི་ནུས་སོ། ཁ་ཅིག་
རྣམ་ཐར་ཟད་པར་ཟིལ་གནོན་གསུམ་པོ་རྒྱུད་ལྡན་གྱི་ཕྱི་རོལ་པ་ཡོད་ཟེར་ན། དེ་མི་
འཐད་པར་ཐལ། དེ་གང་རུང་རྒྱུད་ལ་ལྡན་པའི་གང་ཟག་ཡིན་ན། ནང་པ་ཡིན་
དགོས་པའི་ཕྱིར། དེར་ཐལ། ཇི་སྐད་དུ། རྣམ་ཐར་ཟད་པར་ཟིལ་གནོན་རྣམས།།
སངས་རྒྱས་བསྟན་པ་ཁོ་ནའི་ཁྱད་ཆོས་ཡིན། །བསྟན་ལ་མ་ཞུགས་པ་ལ་འདི་དག་
མེད༑ ༑ཅེས་གསུངས་པའི་ཕྱིར། ཁ་ཅིག དེ་གསུམ་རྒྱུད་ལྡན་གྱི་ཐེག་དམན་པ་
མེད་ཟེར་ན། དེ་ཡོད་པར་ཐལ། ཟད་པར་གྱི་སྐྱེ་མཆེད་རྒྱུད་ལ་ལྡན་པའི་ཉན་ཐོས་
ཡོད་པའི་ཕྱིར། དེར་ཐལ། ཟད་པར་མེའི་སྐྱེ་མཆེད་རྒྱུད་ལ་ལྡན་པའི་དེ་ཡོད་པའི་
དེར་སྙོམས་པར་འཇུག་པའི་ཉན་ཐོས་དགྲ་བཅོམ་པ་ཡོད་པའི་
ཕྱིར༑ དེར་ཐལ། 
ཕྱིར༔ དེར་ཐལ། དྲང་སྲོང་ལྷུང་བ་རི་དྭགས་ཀྱི་ནགས་ཞེས་མིང་བཏགས་པ་ལ་
དགོས་པ་ཡོད་པའི་ཕྱིར།། ༈ །།གཉིས་པ་རང་ལུགས་ལ། རྣམ་ཐར་ཐོབ་པའི་
གང་ཟག་གི་རྒྱུད་ཀྱི་རང་གི་སེམས་རྟེན་བསམ་གཏན་གྱི་དངོས་གཞི་ལ་བརྟེན་ནས་
གཟུགས་ཅན་གྱི་གོ་སར་ཁ་དོག་དང་དབྱིབ་སོགས་གང་ཡང་རུང་བས་ཇི་ལྟར་འདོད་
འདོད་དུ་ཁྱབ་པར་སྤྲོ་ནུས་ཤིང་རྣམ་ཐར་དག་བྱེད་ཀྱིས་རབ་ཏུ་ཕྱེ་བའི་སྙོམས་འཇུག་དེ།
ཟིལ་གནོན་གྱི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན། ཁ་དོག་ཟིལ་གནོན་བཞི་དང་
དབྱིབས་ཟིལ་གནོན་བཞི་སྟེ་བརྒྱད་ཡོད། རྣམ་ཐར་ཟད་པར་ཟིལ་གནོན་གྱི་ཁྱད་པར་
རྣམ་ཐར་གྱི་རྗེས་སུ་ཟིལ་གནོན་གྱིས་དམིགས་པ་དེ་དང་དེ་སྤྲོ་བ་ལ་དབང་
ཡོད་དེ། 
འབྱོར་བར་བྱེད། དེ་ནས་ཟད་པར་གྱིས་དམིགས་པ་དེ་དང་དེ་ཇི་ལྟར་འདོད་འདོད་དུ་
སྤྲོ་བ་ལ་དབང་བསྒྱུར་བའི་གོ་རིམ་ཡོད་པའི་ཕྱིར། དེ་ལྟར་ཡིན་ཏེ། བྱང་ས་ལས།

OYL
 སྤྱི་མཐའ་ཟུང་འབྲེལ་སྐབས་བརྒྱད་པ།
ཐོག་མ་ཁོ་ནར་ནི་རྣལ་འབྱོར་བ་མོས་པར་བྱེད་དོ། །དེའི་འོག་ཏུ་ཟིལ་གྱིས་གནོན་ཏོ།།
དེ་ནས་ཟིལ་གྱིས་གནོན་པ་ལ་དབང་ཐོབ་ནས། དེའི་འོག་ཏུ་ཟད་བར་གྱི་སྐྱེ་མཆེད་དེ་
ཉིད་ལ་ཅི་དགར་འགྱུར་མོས་པར་བྱེད་དོ། །དེ་ལྟར་ན་དེ་དག་གི་གོ་རིམ་ཀྱང་དེའོ།།
ཞེས་གསུངས་པའི་ཕྱིར་དང༌། རྣམ་བཤད་ལས་ཀྱང་། རྣམ་ཐར་དང་ཟིལ་གནོན་
དང་ཟད་པར་དག་སྐྱེ་བའི་རྒྱུ་ནི། སྔ་མ་སྔ་མ་ཡིན་ལ། དག་པར་བྱེད་པའི་ཐབས་ནི་
ཕྱི་མ་ཕྱི་མ་ཡིན་པས། ཞེས་གསུངས་པའི་ཕྱིར། དེས་ན་མཁས་པའི་དབང་པོ་ཁ་
ཅིག་ཟད་པར་སྔོན་དང་ཟིལ་གནོན་རྗེས་སུ་ཐོབ་པའི་གོ་རིམ་བཤད་པ་ནི་སྔར་གྱི་ལུང་དེ་
གཉིས་ཀ་དང་འགལ་བར་ཤེས་པར་བྱའོ། ། འོ་ན། འདིར་ཟད་པར་སྔོན་དང་ཟིལ་
གནོན་དེའི་རྗེས་སུ་བཤད་པ་དེ་ཅི་ཡིན་ཞེ་ན། སྐྱོན་མེད་དེ། དེ་ནི། རྩ་བར། ཟབ་
པར་གྱི་རྗེས་སུ་ཟིལ་གནོན་བཤད་པའི་བཤད་རིམ་དང་བསྟུན་པ་ཡིན་གྱི། ཐོབ་པའི་
རིམ་པ་དང་བསྟན་པ་མ་ཡིན་པའི་ཕྱིར།། ༈ །།གསུམ་པ་རྩོད་པ་སྤོང་བ་ལ། །
ཁ་ཅིག ཟིལ་གནོན་གྱི་སྔོན་དུ་ཟད་པར་ཐོབ་པའི་གོ་རིམ་ངེས་པར་ཐལ། རྣམ་ཐར་
ཟད་པར་ཟིལ་གནོན་གསུམ་པོ་དེ་སྔ་མ་སྔ་མ་ཕྱི་མ་ཕྱི་མའི་སྐྱེད་བྱེད་དང༌། ཕྱི་མ་ཕྱི་མ་
སྔ་མ་སྔ་མའི་དག་བྱེད་ཡིན་པའི་ཕྱིར། དེར་ཐལ། དེ་ལྟར་མཁས་པ་ཁ་ཅིག་བཞེད་
པའི་ཕྱིར། ཟེར་ན། མ་ཁྱབ་སྟེ། དེ་ནི་རྣམ་བཤད་སོགས་དང་འགལ་བར་བསྒྲུབས་
ཟིན་པའི་ཕྱིར། ཁ་ཅིག སློབ་པའི་རྒྱུད་ལ་གཟུགས་མེད་ཀྱི་དངོས་གཞི་དང་དབྱིབས་
ཟིལ་གནོན་གྱི་གཞི་མཐུན་ཡོད་པར་ཐལ། དེའི་རྒྱུད་ལ་བསམ་གཏན་གྱི་དངོས་གཞི་
དང་དབྱིབས་ཟིལ་གནོན་གྱི་གཞི་མཐུན་ཡོད་པའི་ཕྱིར། ཟེར་ན། མ་ཁྱབ། འདོད་
མི་ནུས་ཏེ། དེའི་རྒྱུད་ཀྱི་དབྱིབས་ཟིལ་གནོན་ལ་གཟུགས་དངོས་ཡུལ་དུ་བྱེད་པ་ཞིག་
དགོས་པ་གང་ཞིག དེའི་རྒྱུད་ཀྱི་གཟུགས་མེད་ཀྱི་དངོས་གཞི་ཡིན་ན། གཟུགས་

re
ཟིལ་གནོན། །
དངོས་ཡུལ་དུ་བྱེད་པ་མ་ཡིན་པས་ཁྱབ་པའི་ཕྱིར། །
༈ ཉོན་མོངས་ཏིང་འཛིན།
༈ གཉིས་པ་བྱེ་བྲག་ཏུ་བཤད་པ་ལ་གཉིས། ཉོན་མོངས་མེད་པའི་ཏིང་ངེ་འཛིན་
སྨོན་གནས་མཁྱེན་པའི་ཏིང་ངེ་འཛིན་ཏོ། །དང་པོ་ནི། ཉན་ཐོས་ཉོན་མོངས་
དང་༑ 
མེད་པའི་ལྟ་ཞེས་སོགས་རྐང་པ་བཞིས་སྟོན་ཏེ། དོན་ནི། འགྲེལ་བར། ཉན་ཐོས་
ལ་སོགས་པའི་ཉོན་མོངས་མེད་པའི་ཏིང་ངེ་འཛིན། ཞེས་པ་ནས། ཉོན་མོངས་པའི་
རྒྱུན་དྲུངས་འབྱིན་མཛད་པ་ཡིན་ནོ།། ཞེས་པའི་བར་གསུངས། །ཚིག་དོན་ནི།
རྒྱལ་བའི་དབང་པོའི་ཉོན་མོངས་མེད་པའི་ཏིང་ངེ་འཛིན་ཆོས་ཅན། ཉན་རང་གི་ཉོན་
མོངས་མེད་པའི་ཏིང་ངེ་འཛིན་ལས་ཁྱད་པར་དུ་འཕགས་པ་ཡིན་ཏེ། ཉན་ཐོས་
སོགས་ཀྱི་ཉོན་མོངས་མེད་པའི་ཏིང་ངེ་འཛིན་རང་ལ་ལྟ་བའི་མིའི་ཉོན་མོངས་ཀྱི་
དམིགས་རྐྱེན་སྐྱེད་པ་ཡོངས་སུ་སྤོང་བ་ཙམ་ཉིད་ཡིན་ལ། ཁྱོད་ཀྱིས་རང་རྒྱུད་ལ་ལྡན་
པའི་གང་ཟག་གྲོང་ཁྱེར་སོགས་སུ་བྱོན་པ་ན་རང་རྒྱད་ལྡན་གྱི་གང་ཟག་ལ་ལྟ་བའི་སྐྱེ་བོ་
དེའི་ཉོན་མོངས་རྣམས་རྒྱན་གཅོད་ནུས་པའི་བྱེད་ལས་དང་ལྡན་པ་ཡིན་པའི་ཕྱིར
འདིའི་སྐབས་སུ་མཐའ་དཔྱད་པ་ལ་གསུམ་ལས། དང་པོ་ལ། ཁ་ཅིག སངས་
རྒྱས་འཕགས་པའི་ཉོན་མོངས་མེད་པའི་ཏིང་ངེ་འཛིན་དེས་གཞན་རྒྱུད་ཀྱི་ཉོན་མོངས་སྐྱེ་
པ་མེད་ཟེར་ན། འོ་ན། སངས་རྒྱས་འཕགས་པ་ལ་དམིགས་པའི་ཉོན་མོངས་མེད་
པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། རྟགས་ཁྱབ་ཁས། འདོད་ན།
སངས་རྒྱས་འཕགས་པ་ལ་དམིགས་པའི་གང་ཟག་གི་བདག་
དེ་ཡོད་པར་ཐལ། 
འཛིན་ཡོད་པའི་ཕྱིར། མ་གྲུབ་ན། སངས་རྒྱས་འཕགས་པ་ཆོས་ཅན། ཁྱོད་ལ་

ཚs༠
 སྤྱི་མཐའ་ཟུང་འབྲེལ་སྐབས་བརྒྱད་པ།
དམིགས་པའི་གང་ཟག་གི་བདག་འཛིན་ཡོད་པར་ཐལ། ཁྱོད་གཞི་གྲུབ་པའི་ཕྱིར།
གཞན་ཡང་། གདུལ་བྱའི་སྒྲིབ་པ་མཐའ་དག་འབད་མེད་དུ་སྤོང་ནུས་པར་ཐལ།
སངས་རྒྱས་ཀྱིས་དེའི་ཉོན་མོངས་མཐའ་དག་འབད་མེད་དུ་སྤོང་པའི་ཕྱིར། དེར་ཐལ།
གདུལ་བྱའི་ཉོན་མོངས་རྣམས་སངས་རྒྱས་འཕགས་པའི་རྒྱུད་ཀྱི་ཉོན་མོངས་མེད་པའི་
ཏིང་ངེ་འཛིན་གྱིས་གཏན་ནས་སྤོང་དགོས་པའི་ཕྱིར། དེར་ཐལ། སངས་རྒྱས་
འཕགས་པའི་རྒྱུད་ཀྱི་ཉོན་མོངས་མེད་པའི་ཏིང་ངེ་འཛིན་གྱིས་གཞན་རྒྱུད་ཀྱི་ཉོན་མོངས་
དྲུངས་ནས་འབྱིན་པ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ལས་མ་
བྱས་པ་དང་འཕྲད་པ་དང་བྱས་པ་ཆུད་ཟོས་པ་མེད་པའི་ཕྱིར། ཁོ་ན་རེ། དེའི་དོན་ནི།
སངས་རྒྱས་འཕགས་པས་ཉོན་མོངས་མེད་པའི་ཏིང་ངེ་འཛིན་ལ་མཉམ་པར་བཞག་པའི་
ཚེ་གདུལ་བྱའི་རྒྱུད་ཀྱི་ཉོན་མོངས་དྲུངས་ནས་འབྱིན་པའི་དོན་ཡིན་ཟེར་ན། དེ་ཡང་
མི་འཐད་པར་ཐལ། སངས་རྒྱས་འཕགས་པ་དེ་དུས་རྟག་ཏུ་ཏིང་ངེ་འཛིན་དེ་ལ་མཉམ་
པར་བཞག་པའི་གང་ཟག་གང་ཞིག་སངས་རྒྱས་འཕགས་པ་ཏིང་ངེ་འཛིན་དེ་ལ་མཉམ་
པར་བཞག་པའི་གང་ཟག་ཏུ་དམིགས་ནས་ཉོན་མོངས་སྐྱེ་བ་ཡོད་པའི་ཕྱིར། དེར་ཐལ།
དེར་དམིགས་ནས་བདེན་ཞེན་སྐྱེ་བ་ཡོད་པའི་ཕྱིར། དེར་ཐལ། རྩ་བར། རྒྱལ་ལ་
སོགས་ལ་ཆགས་པ་ཕྲ། །ཞེས་གསུངས་པའི་ཕྱིར།། ༈ །།གཉིས་པ་རང་ལུགས་
ལ༑ རང་གི་སེམས་རྟེན་བསམ་གཏན་བཞི་པའི་དངོས་གཞི་ལ་བརྟེན་ནས་གང་ལ་
མཉམ་པར་བཞག་པས་རང་རྒྱུད་ལ་ལྡན་པའི་གང་ཟག་ལ་དམིགས་པའི་མི་དགེ་བར་
གྱུར་པའི་ཉོན་མོངས་སྐྱེ་བའི་དམིགས་རྐྱེན་མི་བྱེད་པའི་ཏིང་ངེ་འཛིན་དེ། ཉོན་མོངས་
མེད་པའི་ཏིང་ངེ་འཛིན་གྱི་ངོ་བོ་ཡིན། སངས་རྒྱས་འཕགས་པའི་རྒྱུད་ཀྱི་ཉོན་མོངས་
མེད་པའི་ཏིང་ངེ་འཛིན་དེ། ཉན་རང་གི་ཉོན་མོངས་མེད་པའི་ཏིང་ངེ་འཛིན་ལས་ཁྱད་

༄༅s༡
ཉོན་མོངས་ཏིང་འཛིན། །
པར་དུ་འཕགས་པའི་ཚུལ་ལ་སྔ་མ་ཚིག་དོན་ལས་ཅུང་ཟད་ཞིབ་ཆ་ཕྱེ་ན། སངས་
རྒྱས་འཕགས་པ་དང་ཉན་རང་གཉིས་ཀས་ཉོན་མོངས་མེད་པའི་ཏིང་ངེ་འཛིན་གཉིས་ལ་
མཉམ་པར་བཞག་པའི་ཚེ། རང་ལ་དམིགས་པའི་གང་ཟག་གི་རྒྱུད་ལ་མི་དགེ་བར་
གྱུར་པའི་མི་ཡི་ཉོན་མོངས་སྐྱེ་བ་རེ་ཞིག་འགོག་ནུས་པས་ཉོན་མོངས་དེའི་དམིགས་
རྐྱེན་མི་བྱེད་པར་མཚུངས་ཀྱང༌། སངས་རྒྱས་འཕགས་པའི་ཉོན་མོངས་མེད་པའི་
ཏིང་ངེ་འཛིན་གྱིས་གདུལ་བྱའི་རྒྱུད་ལ་ཉོན་མོངས་འཇོམས་པའི་ནུས་པ་ཁྱད་པར་ཅན་
འཇོག ཉན་རང་གི་ཉོན་མོངས་མེད་པའི་ཏིང་ངེ་འཛིན་གྱིས་དེ་ལྟར་མི་ནུས་པའི་
ཕྱིར༑༑་༈ །།གསུམ་པ་རྩོད་པ་སྤོང་པ་ལ། ཁ་ཅིག སངས་རྒྱས་འཕགས་པ་ལ་
དམིགས་པའི་མི་དགེ་བར་གྱུར་པའི་ཉོན་མོངས་མེད་པར་ཐལ། སངས་རྒྱས་འཕགས་
པ་དེ་ཉོན་མོངས་མེད་པའི་ཏིང་ངེ་འཛིན་ལ་དུས་རྟག་ཏུ་མཉམ་པར་བཞག་པའི་གང་
ཟག་གང་ཞིག ཁྱོད་ཀྱི་གོང་གི་སྒྲུབ་བྱེད་འཐད་པའི་ཕྱིར། འདོད་མི་ནུས་ཏེ།
སངས་རྒྱས་འཕགས་པ་ལ་དམིགས་ནས་ཁོང་ཁྲོ་སྐྱེ་བ་ཡོད་པའི་ཕྱིར། དེར་ཐལ།
སངས་རྒྱས་འཕགས་པ་ལ་དམིགས་ནས་མཚམས་མེད་ཀྱི་ལས་གསོག་པ་ཡོད་པའི་
ཕྱིར༑ དེར་ཐལ། དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་ཕྱུང་བའི་
མཚམས་མེད་ཀྱི་ལས་ཡོད་པའི་ཕྱིར། ཟེར་ན། སྐྱོན་མེད་དེ། དེ་ནི་དེ་བཞིན་
གཤེགས་པའི་སྐུ་འདྲ་བཤིག་པའི་ཉེ་བའི་མཚམས་མེད་ཀྱི་ལས་ལ་དགོངས་པའི་ཕྱིར།
རྣམ་པ་གཅིག་ཏུ་ན། སངས་རྒྱས་འཕགས་པས་ཉོན་མོངས་མེད་པའི་ཏིང་ངེ་འཛིན་ལ་
མཉམ་པར་བཞག་ནས་གྲོང་སོགས་སུ་བྱོན་པའི་དུས་སུ། རང་ལ་དམིགས་ནས་ལྟ་
བའི་གང་ཟག་དེའི་རྒྱུད་ལ་དེའི་ཚེ་རང་ལ་དམིགས་པའི་ཉོན་མོངས་མི་དགེ་བ་མི་སྐྱེ་
བའི་དོན་ཡིན་གྱི། སྤྱིར་དེ་ལ་དམིགས་པའི་ཉོན་མོངས་མི་དགེ་བ་སྐྱེ་སྲིད་ཅེས་བརྗོད་

༄༅ཅ༢
 སྤྱི་མཐའ་ཟུང་འབྲེལ་སྐབས་བརྒྱད་པ།
དགོས་པ་འདྲའོ། ཁ་ཅིག སངས་རྒྱས་འཕགས་པ་ལ་དམིགས་ནས་ཁོང་ཁྲོ་སྐྱེ་བ་
ཡོད་པར་ཐལ། བདག་ཅག་གི་སྟོན་པ་ལ་དམིགས་ནས་ཁོང་ཁྲོ་སྐྱེ་བ་ཡོད་པའི་ཕྱིར།
དེར་ཐལ། དེ་ལ་ལེགས་སྐར་ལྷས་བྱིན་བདུད་སོགས་ཀྱི་ཁོང་ཁྲོ་སྐྱེས་ནས་སྐུར་
འདེབས་སོགས་ཀྱི་སྒོ་ནས་གནོད་པ་བྱས་པའི་ཕྱིར། ཟེར་ན། དེ་མི་འཐད་པར་ཐལ།
དེ་ལྟར་གྲགས་ཚོད་དང་བཤད་ཚོད་དེ་ཙམ་གྱི་རྗེས་སུ་འབྲངས་ནས་དེ་འདོད་ན།
སངས་རྒྱས་འཕགས་པ་ཡིན་ན། གནོད་པ་དང་སྡུག་བསྔལ་མཐའ་དག་སྤངས་པས་
མ་ཁྱབ་པར་ཐལ་བར་འགྱུར་པའི་ཕྱིར། དེས་ན་ཐེག་པ་ཆེ་ཆུང་དང་དྲང་དོན་དང་ངེས་
དོན་གྱི་དབྱེ་བས་ཞིབ་ཆ་འབྱེད་དོ། ། ཡང་ཁོ་ན་རེ། དེ་སྐྱེ་བ་ཡོད་པར་ཐལ།
སངས་རྒྱས་འཕགས་པ་དེ་མཐོང་ན་མི་མཐུན་པ་སྲིད་པའི་ཕྱིར། དེར་ཐལ། སྐྱེས་བུ་
ལས་ངན་པ་བསགས་པ་ཁ་ཅིག་གིས་སྟོན་པ་སངས་རྒྱས་སྐྱོན་དང་བཅས་པར་མཐོང་།
ལས་དག་པ་ཁ་ཅིག་གིས་སྐྱོན་དང་བྲལ་བར་མཐོང་བའི་ཕྱིར། ཟེར་ན། སྐྱོན་མེད་དེ།
དེ་ལྟར་སྣང་བ་སྲིད་པ་ཙམ་གྱིས་དེ་མཐོང་ན་མི་མཐུན་པ་ཡོད་པར་འཇོག་མི་རིགས་པའི་
ཕྱིར ༑ དེར་ཐལ། མདོ་ལས་སངས་རྒྱས་འཕགས་པའི་སྐུའི་ཡོན་ཏན་འཆད་པའི་
སྐབས་སུ་མཐོང་ན་མི་མཐུན་པ་མེད་པར་བཤད་པའི་ཕྱིར་རོ།།
༈ སྨོན་མཁྱེན་ཏིང་འཛིན།
༈ གཉིས་པ་སྨོན་གནས་མཁྱེན་པའི་ཏིང་ངེ་འཛིན་བཤད་པ་ལ་གཉིས། དངོས་དང་།
དེ་ལ་རྩོད་པ་སྤོང་པའོ། །དང་པོ་ནི། སངས་རྒྱས་སྨོན་གནས་མཁྱེན་པ་ནི། །ཞེས་
སོགས་ཀྱི་རྐང་པ་བཞི་གསུངས་ཏེ། དོན་ནི། འགྲེལ་པར། དེ་བཞིན་གཤེགས་པའི་
སྨོན་གནས་མཁྱེན་པ་ནི་མཚན་མ་མེད་པ་ཉིད་དུ་ངང་གིས་འཇུག་པ་དང་། ཞེས་པ་

༤༠༣
སྨོན་མཁྱེན་ཏིང་འཛིན། །
ཉན་ཐོས་ལ་སོགས་པ་ཡི་ནི་བཟློག་པ་ཉིད་ཀྱིས་དེ་ལྟ་མ་ཡིན་ནོ། །ཞེས་པའི་
ནས༑ 
བར་གསུངས། འདི་དང་སྔ་མ་གཉིས་ཀྱི་འཕྲོས་སྔར་གྱི་ཡེ་ཤེས་ཆོས་སྐུའི་འཕྲོས་
ཤད་པ་དེར་འདུས་སོ། །ཚིག་དོན་ནི། སངས་རྒྱས་ཀྱི་སྨོན་གནས་མཁྱེན་པའི་ཏིང་
ངེ་འཛིན་ནི་ཆོས་ཅན། ཉན་རང་གི་སྨོན་གནས་མཁྱེན་པ་ལས་ཁྱད་པར་དུ་འཕགས་ཏེ།
འབད་རྩོལ་མེད་པར་ལྷུན་གྱིས་གྲུབ་པ་དང་། བདེན་འཛིན་གྱི་ཆགས་པ་སྤངས་པ་
དང་༑ ཤེས་བྱ་ཐམས་ཅད་ལ་ཐོགས་པ་མེད་པ་དང་། དུས་རྒྱུན་མི་འཆད་པར་རྟག་
འདྲི་བ་ཀུན་གྱི་ལན་འདེབས་པར་ནུས་པ་ཡིན་པར་མདོ་ལས་
ཏུ་གནས་པ་དང༌། 
བཞེད་པའི་ཕྱིར། འདིའི་སྐབས་སུ་མཐའ་དཔྱད་པ་ལ། ཁ་ཅིག སངས་རྒྱས་
འཕགས་པའི་སྨོན་གནས་མཁྱེན་པའི་ཏིང་ངེ་འཛིན་དེ་རྟག་པར་གནས་པ་ཡིན་ཟེར་ན
འོ་ན། དེ་རྟག་པར་ཡོད་པར་ཐལ། དེ་རྟག་པར་གནས་པའི་ཕྱིར། རྟགས་ཁས།
འདོད་ན། དེ་རྟག་པར་གྲུབ་པར་ཐལ། འདོད་པའི་ཕྱིར། འདོད་ན། རྟག་པ་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། མི་རྟག་པ་ཡིན་པའི་ཕྱིར། དེར་
ཐལ༑ ལམ་ཡིན་པའི་ཕྱིར། ཁ་ཅིག སངས་རྒྱས་འཕགས་པའི་སྨོན་གནས་
མཁྱེན་པའི་ཡེ་ཤེས་ཀྱིས་ལན་མི་འདེབས་པའི་འདྲི་བ་མེད་ཟེར་ན། འོ་ན། ལུང་མ་
བསྟན་གྱི་ལྟ་བ་བཅུ་བཞི་མེད་པར་ཐལ། ཕྱི་རོལ་པས་གང་ཟག་གི་བདག་དང་འཇིག་
རྟེན་རྟག་མི་རྟག་གང་ཡིན་དྲིས་པའི་དྲི་བ་ལ་སྟོན་པས་ལན་འདེབས་པ་ཡིན་པའི་ཕྱིར
དེར་ཐལ། སྟོན་པས་ལན་མི་འདེབས་པའི་དྲི་བ་མེད་པའི་ཕྱིར། དེར་ཐལ། ཁྱོད་ཀྱི་
དམ་བཅའ་འཐད་པའི་ཕྱིར།། ༈ །།རང་ལུགས་ལ། རང་གི་སེམས་རྟེན་རབ་
མཐའི་བསམ་གཏན་བཞི་པའི་དངོས་གཞི་ལ་བརྟེན་ནས་གང་ལ་མཉམ་པར་བཞག་པས་
དྲི་བ་དུ་མའི་ལན་འདེབས་ནུས་པའི་བྱེད་ལས་དང་ལྡན་པས་རབ་ཏུ་ཕྱེ་བའི་རིགས་སུ་

s༤
 སྤྱི་མཐའ་ཟུང་འབྲེལ་སྐབས་བརྒྱད་པ།
གནས་པའི་ཏིང་ངེ་འཛིན་དེ། སྨོན་གནས་མཁྱེན་པའི་ཏིང་ངེ་འཛིན་གྱི་མཚན་ཉིད།
སངས་རྒྱས་དང་ཉན་རང་གི་སྨོན་གནས་མཁྱེན་པའི་ཏིང་ངེ་འཛིན་གྱི་ཁྱད་པར་ཁྱད་
ཆོས་ལྔ་ནི་སྔར་བཤད་པ་ལྟར་རོ།། ༈ །།གསུམ་པ་དེ་ལ་རྩོད་པ་སྤོང་བ་ལ་གཉིས།
ཆོས་སྐུ་རྟག་པ་ལ་རྩོད་པ་སྤོང་བ་དང་། ཁྱབ་རྟག་གཉིས་ཀ་ལ་རྩོད་པ་སྤོང་བའོ།།
དང་པོ་ལ་གཉིས། རྩོད་པ་དང༌། ལན་ནོ། །དང་པོ་ནི། རྩ་བར་དངོས་སུ་མ་ཟིན་
ཀྱང་འགྲེལ་པ་ལྟར་ན། སངས་རྒྱས་བཅོམ་ལྡན་འདས་ཆོས་ཅན། སེམས་ཅན་
ཐམས་ཅད་ལ་སྐུ་དངོས་སུ་སྣང་བའི་སྒོ་ནས་དོན་མཛད་མི་མཛད་ཀྱི་ཁྱད་པར་མི་འཐད་
པར་ཐལ། དུས་རྟག་ཏུ་ཐུགས་རྗེ་ཆེན་པོའི་ངང་ལས་མ་གཡོས་པར་བཞུགས་པ་ཡིན་
པའི་ཕྱིར། ཞེས་རྩོད། གཉིས་པ་ལན་ལ་གཉིས་ཀྱི། དང་པོ་ནི། སྒྲུབ་ཕྱོགས་ཀྱི་
ལན་ནི། རྒྱུ་ནི་ཡོངས་སུ་སྨིན་གྱུར་ནས། །ཞེས་སོགས་རྐང་པ་བཞི་གསུངས་ཏེ།
དོན་ནི། འགྲེལ་པར། དགེ་བའི་བཤེས་གཉེན་ལ་སོགས་པ་དང་ཕྲད་པས། ཞེས་
པ་ནས། འབྲས་བུ་སྨིན་པར་མཛད་པར་མི་སྣང་ངོ་སྙམ་དུ་དགོངས་པ་ཡིན་ནོ།།
ཞེས་པའི་བར་གསུངས། ཚིག་དོན་ལ། སྔར་གྱི་རྩོད་པ་དེ་ལ་ལན་ཇི་ལྟར་འདེབས་
ཚུལ་ནི། ཤེས་བྱ་ཆོས་ཅན། སྟོན་པ་དེ་རྟག་ཏུ་ཐུགས་རྗེ་ཆེན་པོ་ལ་གནས་ཤིང་སྐུ་
དངོས་སུ་སྣང་མི་སྣང་གི་སྒོ་ནས་གདུལ་བྱའི་དོན་མཛད་ཚུལ་ལ་ཁྱད་པར་ཡོད་ཀྱང་མི་
འགལ་བར་ཐལ། སངས་རྒྱས་ལ་དངོས་སུ་ཆོས་ཉན་པའི་རྒྱུ་ཚོགས་ནི་ཡོངས་སུ་
སྨིན་པར་གྱུར་ནས་གདུལ་བྱ་གང་དང་གང་ལ་ཡུལ་གང་དང་ནི་དུས་གང་གི་ཚེ་དངོས་
སུ་ཆོས་སྟོན་པའི་བྱ་བ་ཕན་པར་གྱུར་པ་དེ་དང་དེ་ལ་སྐུ་དེ་དངོས་སུ་སྣང་བའི་སྒོ་ནས་
དོན་མཛད་ཀྱི། ཚོགས་མ་བསགས་ཤིང་རྒྱུད་མ་སྨིན་པའི་གདུལ་བྱ་ལ་དེ་ལྟར་སྣང་
བའི་སྒོ་ནས་དོན་མི་མཛད་པའི་ཕྱིར་རོ། ། གཉིས་པ་དགག་ཕྱོགས་ཀྱི་ལན་ནི། ལྷ་ཡི་

SY
སྨོན་མཁྱེན་ཏིང་འཛིན། །
རྒྱལ་པོས་ཆར་ཕབ་ཀྱང་། །ཞེས་སོགས་རྐང་པ་བཞིས་སྟོན་ཏེ། དོན་ནི། འགྲེལ་
པར༑ དཔེར་ན། ལྷའི་དབང་པོས་ཆར་ཕབ་ཏུ་ཟིན་ཀྱང་། ཞེས་པ་ནས། ཆོས་
ཉན་པ་ལ་སོགས་པའི་བཟང་པོ་ཐོ བ་པར་མི་འགྱུར་རོ། །ཞེས་པའི་བར་གསུངས། །
ཚིག་དོན་ནི། སངས་རྒྱས་བཅོམ་ལྡན་འདས་རྣམས་ནི་ཆོས་ཅན། འཇིག་རྟེན་དུ་
དངོས་སུ་བྱུང་བར་གྱུར་ཀྱང་སེམས་ཅན་ཁ་ཅིག་གིས་ཁྱོད་ལ་དངོས་སུ་ཆོས་ཉན་པ་
སོགས་སྐལ་པ་བཟང་པོ་མི་མྱོང་བའི་རྒྱུ་མཚན་ཡོད་པར་ཐལ། དེ་དག་ཁྱོད་ལ་དངོས་
སུ་དམ་པའི་ཆོས་ཉན་པ་སོགས་ཀྱི་སྐལ་པ་མེད་པས་ཏེ་དེའི་ཕྱིར་རོ། །དཔེར་ན།
ལྷ་ཡི་རྒྱལ་པོས་ཆར་ཕབ་ཀྱང་རུལ་བ་སོགས་ཀྱི་རྐྱེན་གྱིས་ས་བོན་མི་རུང་བར་གྱུར་པ་
དེ་ལས་མྱུ་གུ་སྔོན་པོ་མི་འཁྲུངས་པ་ལྟར་རོ། ། གཉིས་པ་ཁྱབ་རྟག་གཉིས་ཀ་ལ་རྩོད་པ་
སྤོང་བ་ལ་གཉིས། དྲི་དང་༑ ལན་ནོ། དང་པོ་ཡང་རྩ་བར་དངོས་སུ་མ་ཟིན་ཀྱང་
འགྲེལ་པ་ལྟར་ན་ཡེ་ཤེས་ཆོས་སྐུ་དེ་ཆོས་ཅན། ཁྱོད་ལ་ཁྱབ་པ་ཞེས་བརྗོད་མི་རིགས་
པར་ཐལ། ཁྱོད་སངས་རྒྱས་འཕགས་པའི་རྒྱུད་ལ་ཡོད་པའི་རྟེན་ངེས་པའི་ཕྱིར།
། སྐད་ཅིག་རེ་རེ་
དེ་ཆོས་ཅན། ཁྱོད་ལ་རྟག་པ་ཞེས་ཀྱང་བརྗོད་མི་རིགས་པར་ཐལ
ལ་སྐྱེ་ཞིང་འབྱུང་བའི་ཕྱིར་ཞེས་རྩོད། གཉིས་པ་ལ་ནི། དེ་ལྟར་མཛད་པ་རྒྱ་ཆེའི་
ཞེས་སོགས་རྐང་པ་བཞིས་སྟོན་ཏེ། དོན་ནི། དེ་ལྟར་ཇི་སྐད་བཤད་པའི་
ཕྱིར༑ །
ཚུལ་གྱིས་ཐམས་ཅད་དུ་སྣང་བའི་སྒོ་ནས་བྱ་བ་མཛད་པ་རྒྱ་ཆེ་བའི་ཕྱིར་དང་། ཞེས་པ་
ནས༑ རྟག་པ་ཞེས་མངོན་པར་བརྗོད་དོ། །ཞེས་པའི་བར་གསུངས། ཚིག་དོན་ནི།
ཁྱོད་ལ་ཁྱབ་པ་ཞེས་ངེས་པར་བརྗོད་པའི་རྒྱུ་མཚན་
སངས་རྒྱས་དེ་ཉིད་ཆོས་ཅན། 
སྐལ་ལྡན་མཐའ་དག་ལ་མཛད་པ་འཕྲིན་ལས་འཇུག་པ་རྒྱ་ཆེ་བའི་ཕྱིར་ན་དེ་
ཡོད་དེ། 
ལྟར་བརྗོད་པ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་རྒྱུན་ལ་རྟག་པ་ཞེས་ཀྱང་བརྗོད་

༧ss
 སྤྱི་མཐའ་ཟུང་འབྲེལ་སྐབས་བརྒྱད་པ།
པ་ཡིན་ཏེ། རང་གི་རྒྱུན་ཆད་པའམ་ཟད་པ་མེད་པའི་ཕྱིར་རོ།། ཞེས་
༈ ལོངས་སྐུ།
༈ གསུམ་པ་ལོངས་སྐུ་བཤད་པ་ལ་གཉིས། མཚན་ཉིད་ཀྱི་སྒོ་ནས་མདོར་བསྟན་པ་
དང་༑ ཡོན་ཏན་གྱི་སྒོ་ནས་རྒྱས་པར་བཤད་པའོ། །དང་པོ་ནི། མཚན་ནི་སུམ་ཅུ་
རྩ་གཉིས་དང་། །ཞེས་པ་ནས། ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་
པའི་བར་གྱིས་འཆད་དེ། དོན་ནི། འགྲེལ་པ་ལས། མཚན་སུམ་ཅུ་རྩ་གཉིས་དང༌།
དཔེ་བྱད་བརྒྱད་ཅུའི་ངོ་བོ་ཉིད་འདི་ནི། ཞེས་པ་ནས། ལོངས་སྤྱོད་པའི་རྫོགས་པའི་
སྐ་ཡིན་ནོ། །ཞེས་པའི་བར་གསུངས། འཕྲོས་ནི། རབ་འབྱོར་ཤེས་རབ་ཀྱི་ཕ་
རོལ་ཏུ་ཕྱིན་པ་འདི་ལ་བསླབ་ཅིང་ཆོས་དེ་དག་ཐམས་ཅད་ཐབས་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ཏེ། ཞེས་པ་ནས།
སངས་རྒྱས་རྣམས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ།
དཔེ་བྱད་བཟང་པོ་བརྒྱད་ཅུས་བརྒྱན་པ། ཞེས་སོགས་ལས་འཕྲོས་སོ། །འདི་ལ་
གཉིས༑ ཚིག་དོན་དང་། མཐའ་དཔྱད་པའོ། །དང་པོ་ནི། གནས་ངེས་པ་འོག་
མིན་ཁོ་ནར་བཞུགས་ཤིང་འཆད་འགྱུར་ལྟར་མཚན་ནི་སུམ་ཅུ་རྩ་གཉིས་དང་དཔེ་བྱེད་
བརྒྱད་ཅུའི་བདག་ཉིད་ཅན་གྱི་གཟུགས་སྐུ་འདིར་ དངོས་སུ་བསྟན་པ་འདི་ཆོས་ཅན།
ཐུབ་པའི་ལོངས་སྤྱོད་རྫོགས་སྐུར་བཞེད་པ་ཡིན་ཏེ། ཐེག་ཆེན་གྱི་ཆོས་ལ་ཉེ་བར་
ལོངས་སྤྱོད་པ་སོགས་ངེས་པ་ལྔར་ལྡན་གྱིས་རབ་ཏུ་ཕྱེ་བའི་གཟུགས་སྐུ་མཐར་ཐུག་
ཡིན་པའི་ཕྱིར། གཉིས་པ་མཐའ་དཔྱད་པ་ལ་གསུམ་ལས། དང་པོ་ལ་ཁ་ཅིག
གཟུགས་སྐུ་གཉིས་པོ་དེ་གདུལ་བྱའི་གཞན་སྣང་ཙམ་ཡིན་གྱི། སངས་རྒྱས་རང་སྣང་

SV
ལོངས་སྐུ། །
ལ་མེད་ཟེར་ན། དེ་གཉིས་ཆོས་ཅན། སངས་རྒྱས་རང་སྣང་ལ་ཡོད་པར་ཐལ།
སངས་རྒྱས་འཕགས་པ་ལ་སྣང་བའི་ཕྱིར། དེར་ཐལ། རྣམ་མཁྱེན་ལ་སྣང་བའི་
ཕྱིར༑ དེར་ཐལ། རྣམ་མཁྱེན་གྱིས་གཟིགས་པའི་ཕྱིར། དེར་ཐལ། ཚད་མས་
གྲུབ་པའི་ཕྱིར། ཁ་ཅིག གཟུགས་སྐུ་གཉིས་པོ་དེ་གདུལ་བྱའི་རྒྱུད་ཀྱིས་བསྡུས་པ་
ཡིན་ཟེར་ན། ལས་མ་བྱས་བ་དང་འཕྲད་པ་དང་བྱས་པ་ཆུད་ཟོས་པ་ཡོད་པར་ཐལ།
བྱང་ཆུབ་སེམས་དཔའ་རྣམས་སངས་རྒྱས་པའི་ཚེ་རང་རྒྱུད་ཀྱིས་བསྡུས་པའི་སངས་
རྒྱས་མ་ཐོབ་པའི་ཕྱིར། དེར་ཐལ། དེའི་ཚེ་ཐོབ་བྱ་སངས་རྒྱས་དེ་གདུལ་བྱའི་རྒྱུད་
ཀྱིས་བསྡུས་པའི་ཕྱིར། རྟགས་ཁས། མ་གྲུབ་ན། དེར་ཐལ། དམ་བཅའ་འཐད་
པའི་ཕྱིར། ཁ་ཅིག གཟུགས་སྐུ་གཉིས་པོ་དེ་སངས་རྒྱས་མིན་ཟེར་ན། འོ་ན།
གཟུགས་སྐུ་གཉིས་པོ་དེ་ཡོ་ཏན་ཙམ་ཡང་མ་ཡིན་པར་ཐལ། དེ་གནས་སྐབས་ཀྱི་
ཡོན་ཏན་ཡང་མ་ཡིན། མཐར་ཐུག་གི་ཡོན་ཏན་ཡང་མ་ཡིན་པའི་ཕྱིར། དང་པོ་མ་
གྲུབ་ན། ཡེ་ཤེས་ཆོས་སྐུ་གནས་སྐབས་ཀྱི་ཡོན་ཏན་ཡིན་པར་ཐལ། མ་གྲུབ་པ་དེའི་
ཕྱིར༑ འདོད་ན། མཐར་ཐུག་གི་ཡོན་ཏན་གཞི་མ་གྲུབ་པར་ཐལ་ལོ། །འདོད་མི་
ནུས་སོ། ཁ་ཅིག ཤེར་ཕྱིན་སུམ་བརྒྱ་པ་ལས། གང་དག་ང་ལ་གཟུགས་སུ་
མཐོང་༑ ༑ཞེས་སོགས་ཀྱིས། གཟུགས་སྐུ་གཉིས་པོ་དེ་སངས་རྒྱས་མ་ཡིན་པར་
བསྟན་པ་ཡིན་ཟེར་ན། འོ་ན། དེ་ལྟ་བུའི་གསུང་དེ། སངས་རྒྱས་ཀྱི་གསུང་ཡིན་
ནམ༑ སེམས་ཅན་གྱི་ངག་ཡིན་པ་དག་ལས་གང་ཡིན། དང་པོ་ལྟར་ན། མི་འཐད་
པར་ཐལ། དེ་གསུང་པ་པོའི་སངས་རྒྱས་མེད་པའི་ཕྱིར། དེར་ཐལ། སྟོན་པ་ཤཱཀྱ་
ཐུབ་པ་སངས་རྒྱས་མ་ཡིན་པའི་ཕྱིར། དེར་ཐལ། གཟུགས་སྐུ་གཉིས་སངས་རྒྱས་
མ་ཡིན་པའི་ཕྱིར། རྟགས་ཁས། ཕྱི་མ་ལྟར་ན། སྟོན་པ་ཤཱཀྱ་ཐུབ་པ་སེམས་ཅན་

ཚst
 སྤྱི་མཐའ་ཟུང་འབྲེལ་སྐབས་བརྒྱད་པ།
ཡིན་པར་ཐལ་ལོ། ཁ་ཅིག ལོངས་སྐུའི་རྒྱུད་ཀྱི་ཡེ་ཤེས་ཆོས་སྐུ་དེ་ལོངས་སྐུ་ཡིན་
ཟེར་ན། དེ་ཆོས་ཅན། ཁྱོད་མཚན་དཔེ་གསལ་རྫོགས་ཀྱིས་སྤྲས་པའི་གང་ཟག་ཡིན་
པར་ཐལ། ཁྱོད་ལོངས་སྐུ་ཡིན་པའི་ཕྱིར། ཁྱབ་སྟེ། རྩ་བར། མཚན་ནི་སུམ་ཅུ་
རྩ་གཉིས་དང་། །ཞེས་སོགས་གསུངས་པའི་ཕྱིར། འདོད་ན། གཟུགས་དང་ལྡན་
པའི་གང་ཟག་ཡིན་པར་ཐལ། འདོད་པའི་ཕྱིར། ཁྱབ་སྟེ། ཁ་དོག་དང་དབྱིབས་
དང་ལྡན་པའི་ཆོས་ཡིན་ན། གཟུགས་དང་བཅས་པ་ཡིན་དགོས་པའི་ཕྱིར། དེར་
ཐལ༑ འཇུག་པ་ལས། དབྱིབས་ཅན་ན་དེ་གཟུགས་ཅན་ལ་ཡོད་ཕྱིར། །ཞེས་
གསུངས་པའི་ཕྱིར། འདོད་མི་ནུས་ཏེ། ཤེས་པ་ཡིན་པའི་ཕྱིར། དེར་ཐལ། ཡེ་
ཤེས་ཡིན་པའི་ཕྱིར། ཁོ་ན་རེ། ལོངས་སྐུའི་ཡིད་ཀྱི་རྣམ་པར་ཤེས་པ་ལོངས་སྐུ་
ཡིན་གྱི། དེའི་རྒྱུད་ཀྱི་ཡེ་ཤེས་ཙམ་དེ་མིན་ཟེར་ན། དེ་ཡང་མི་འཐད་པར་ཐལ།
དེ་མངོན་སུམ་གྱི་སྤྱོད་ཡུལ་དུ་བྱེད་པའི་བྱང་འཕགས་མེད་པའི་ཕྱིར། དེར་ཐལ།
དེ་ཡེ་ཤེས་ཆོས་སྐུ་ཡིན་པའི་ཕྱིར། དེར་ཐལ། དེ་སངས་རྒྱས་འཕགས་པའི་རྒྱུད་ཀྱི་
ཡིད་ཤེས་ཡིན་པའི་ཕྱིར། སྔ་མ་ལ་ཁྱབ་སྟེ། ཡེ་ཤེས་ཆོས་སྐུ་རྣམས་སངས་རྒྱས་
ནང་ཕན་ཚུན་གྱི་མངོན་སུམ་གྱི་སྤྱོད་ཡུལ་བྱེད་ཀྱི། སེམས་ཅན་གཞན་གྱི་མངོན་སུམ་
གྱི་སྤྱོད་ཡུལ་དུ་བྱེད་མི་ནུས་པའི་ཕྱིར། འདིར་ཚིག་ལ་འཁྲི་ན། ཡེ་ཤེས་ཆོས་སྐུ་དེ་
སེམས་ཅན་གྱི་མངོན་སུམ་གྱི་སྤྱོད་ཡུལ་ཡིན་ཀྱང་། དེའི་མངོན་སུམ་གྱི་མངོན་སུམ་
སྤྱོད་ཡུལ་བྱེད་པ་མིན་ཞེས་བྱའོ། ཁ་ཅིག ལོངས་སྐུའི་ཡིད་ཀྱི་རྣམ་ཤེས་ལོངས་སྐུ་
མིན་ཀྱང་། སྤྲུལ་སྐུའི་ཡིད་ཀྱི་རྣམ་ཤེས་སྤྲུལ་སྐུ་ཡིན་ཏེ། ཙན་དྲ་གོ་མིས། ཁ་ཅིག་
ཡིད་ཀྱི་ཁོ་ན་སྤྲུལ་པའི་སྐུ་ཉིད་དུ་ནི་རྟོགས། །ཞེས་གསུངས་པའི་ཕྱིར་ཟེར་བ་དང༌།
ལོངས་སྐུའི་དབང་པོ་ལྔའི་རྣམ་ཤེས་དེ་ལོངས་སྐུ་ཡིན་ཏེ། ཙན་དྲ་གོ་མིས། དབང་

ose
ལོངས་སྐུ། དང་
པོ་ལྔ་ཡི་རྣམ་ཤེས་གང༌། །དེ་ཡི་ལོངས་སྤྱོད་རྫོགས་སྐུར་རོ། །ཞེས་གསུངས་པའི་
ཕྱིར་ཟེར་ན། སྐྱོན་མེད་དེ། དེ་གཉིས་ཀྱིས་བདག་རྐྱེན་བྱས་པ་ལས་སྐུ་དེ་གཉིས་
གདུལ་བྱ་ལ་སྣང་བ་འབྱུང་ཞེས་པའི་དོན་ཡིན་པའི་ཕྱིར། ཁ་ཅིག་ན་རེ། འོག་མིན་
ཏུ་ལོངས་སྐུ་འཁོར་བཅས་ཁོ་ན་བཞུགས་པ་ཡིན་ཟེར་ན། དེ་མི་འཐད་པར་ཐལ།
འོག་མིན་ན་ཉན་ཐོས་འཕགས་པ་ཡོད་པའི་ཕྱིར། དེར་ཐལ། ཕྱིར་མི་འོང་འོག་མིན་
མཐར་ཐུག་འགྲོ་བ་ཡོད་པའི་ཕྱིར། མཁས་པ་ཁ་ཅིག ལོངས་སྐུ་ཐམས་ཅད་འོག་
མིན་སྟུག་པོ་བཀོད་པ་ཁོ་ནར་གསར་དུ་སངས་རྒྱས་ནས་དེར་བཞུགས་པ་ཡིན་ཏེ།
ངག་དབང་གྲགས་པས། དཔལ་ལྡན་སྟུག་པོ་བཀོད་པར་དོན་དམ་ཐུགས་སུ་ཆུད་གྱུར་
ཅིང་༑ ༑ཞེས་གསུངས་པའི་ཕྱིར། ཁྱབ་སྟེ། ལང་ཀར་གཤེགས་པ་ལས། གཙང་
མའི་གནས་ལྔ་སྤངས་ནས་ནི། །འོག་མིན་གནས་ནི་ཉམས་དགའ་བར། ། ཡང་དག་
རྫོགས་སངས་དེར་སངས་རྒྱས། །སྤྲུལ་པ་པོ་གཅིག་འདིར་འཚང་རྒྱ། །ཞེས་དང༌།
དབང་ཕྱུག་ཆེན་པོའི་གནས་ཀྱི་མཆོག །འོག་མིན་ཤིན་ཏུ་རྣམ་པར་མཛེས། །ཞེས་
གསུངས་པ་གང་ཞིག དེས་གནས་གཙང་གི་འོག་མིན་དེར་ལོངས་སྐུ་རྣམས་
སངས་རྒྱས་པ་མ་ཡིན་ཀྱང༌། གནས་གཙང་གི་གོང་དུ་ཡང་དབང་ཕྱུག་ཆེན་པོའི་
གནས་འོག་མིན་སྟུག་པོ་བཀོད་པ་ཞེས་བྱ་བ་ཞིག་ཡོད་པ་དེར་ལོངས་སྐུ་རྣམས་སངས་
རྒྱས་པར་བཤད་པའི་ཕྱིར་ཟེར་ན་དང༌། ཁ་ཅིག ལོངས་སྐྱ་མཐའ་དག་གཞི་དང་
སྙིང་པོ་མེ་ཏོག་གིས་བརྒྱན་པའི་གནས་འོག་མིན་དེར་སངས་རྒྱས་པ་ཡིན་ཏེ། ཕལ་
ཆེན་ནས་དེ་ལྟ་བུའི་འོག་མིན་དེ་ཐུབ་པ་གངས་ཆེན་འཚོ་བཞུགས་པའི་གནས་སུ་བཤད་
ཅིང་༑ དེ་ཡང་འདི་ནས་མན་འཇིག་རྟེན་གྱི་ཁམས་བཅུ་གསུམ་འདས་པ་ན་ཡོད་པ་
དང་༑ སྐབས་འདིར་དེར་སངས་རྒྱས་པར་ཁས་བླངས་པ་ལ་ལུང་རིགས་ཀྱིས་མི་

ཚ༧༠
 སྤྱི་མཐའ་ཟུང་འབྲེལ་སྐབས་བརྒྱད་པ།
གནོད་པའི་ཕྱིར། ཟེར་ན། འདི་གཉིས་ཀ་ཡང་ཆེན་པོ་དུ་མས་འདོད་མོད། རང་
ལུགས་ལ་འདོད་པ་ནི་མིན་ཏེ། དེ་ལ་བྱང་སེམས་རྣམས་ཀྱིས་ཞིང་དག་སྦྱོར་གྱི་སྒོ་
ནས་རང་ཉིད་འཚང་རྒྱ་བའི་ཞིང་གསར་དུ་སྒྲུབ་མི་དགོས་པར་ཐལ་བའི་སྐྱོན་འཇུག་
པར་མཚུངས་པའི་ཕྱིར། ཁ་ཅིག ལོངས་སྐུའི་འཁོར་དུ་གྱུར་པའི་བྱང་སེམས་ས་
དང་པོ་བ་མེད་ཟེར་ན། དེ་ཡོད་པར་ཐལ། དེའི་འཁོར་དུ་ས་བཅུ་ཀ་ལ་གནས་པའི་
བྱང་སེམས་ཡོད་པའི་ཕྱིར། དེར་ཐལ། སྐྱབས་འགྲོ་བདུན་ཅུ་པ་ལས། ས་བཅུ་པོ་
ལ་གནས་རྣམས་ཀྱིས། །དེ་ལྟ་བུ་ཡི་སྐུ་གཟིགས་སོ། །ཞེས་གསུངས་པའི་ཕྱིར།
ཁ་ཅིག སྤྲུལ་སྐུ་མ་ཡིན་པའི་གཟུགས་སྐུ་མཐར་ཐུག་དེ། ལོངས་སྐུའི་མཚན་
ཉིད༑ ཟེར་ན། གཟུགས་སྐུ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར༑ དེར་ཐལ། དེ་ཡིན་པ་དང་མ་ཡིན་པའི་གཟུགས་སྐུ་གང་རུང་གང་ཞིག དེ་
ཡིན་པའི་གཟུགས་སྐུ་མ་ཡིན་པའི་ཕྱིར། དང་པོ་དེར་ཐལ། གཟུགས་སྐུ་ཡིན་པའི་
ཕྱིར༑ ཕྱི་མ་མ་གྲུབ་ན། དེ་སྤྲུལ་སྐུ་ཡིན་པར་ཐལ། མ་གྲུབ་པ་དེའི་ཕྱིར། རྟགས་
ཁས༑ འདོད་མི་ནུས་ཏེ། ལོངས་སྐུ་ཡིན་པའི་ཕྱིར། རྟག་ཁྱབ་དངོས། འདོད་ན་
སླའོ༑༑ ༈ །།གཉིས་པ་རང་ལུགས་ལ། ངེས་པ་ལྔ་ལྡན་གྱིས་རབ་ཏུ་ཕྱེ་བའི་
གཟུགས་སྐུ་མཐར་ཐུག ལོངས་སྐུའི་མཚན་ཉིད། ལོངས་སྐུ་དེ་ངེས་པ་ལྔ་དང་ལྡན་
པ་ཡིན་ཏེ། སྐུ་ངེས་པ་མཚན་དཔེ་གསལ་རྫོགས་ཀྱིས་སྤྲས་པ། འཁོར་ངེས་པ་བྱང་
སེམས་འཕགས་པ་ཡན་ཆད་ཤ་སྟག་གིས་བསྐོར་བ། དུས་ངེས་པ་འཁོར་བ་ཇི་སྲིད་
མ་སྟོངས་ཀྱི་བར་དུ་མྱ་ངན་ལས་འདའ་བའི་ཚུལ་མི་སྟོན་པར་བཞུགས་པ། ཆོས་ངེས་
པ་ཐེག་ཆེན་གྱི་སྡེ་སྣོད་འབའ་ཞིག་གསུང་པ། གནས་ངེས་པ་འོག་མིན་ཁོ་ནར་
བཞུགས་པའི་ངེས་པ་ལྔ་དང་ལྡན་པ་ཡིན་པའི་ཕྱིར།། ༈ །།གསུམ་པ་རྩོད་པ་སྤོང་བ་

༤༧༡
ལོངས་སྐུ། དང་
ལ༑ ཁ་ཅིག ལོངས་སྐུའི་ཡིད་ཀྱི་རྣམ་པར་ཤེས་པ་ལོངས་སྐུ་ཡིན་པར་ཐལ།
མཆོག་གི་སྤྲུལ་སྐུའི་ཡིད་ཀྱི་རྣམ་པར་ཤེས་པ་མཆོག་གི་སྤྲུལ་སྐུ་ཡིན་པའི་ཕྱིར། དེར་
ཐལ༑ ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་སོགས་དམ་པ་ཁ་ཅིག་དེ་
ལྟར་བཞེད་པའི་ཕྱིར་ན། མ་ཁྱབ། ཁོ་ན་རེ། གསལ་བ་དེར་ཐལ། གང་ཟག་གི་
ཡིད་ཀྱི་རྣམ་པར་ཤེས་པ་གང་ཟག་ཡིན་པའི་ཕྱིར། ཟེར་ན། མ་ཁྱབ། རྟགས་དེར་
ཐལ༑ གང་ཟག་ཐ་སྙད་བཏགས་པའི་བཏགས་དོན་བཙལ་བའི་ཚེ་དེའི་ཡིད་ཀྱི་རྣམ་
པར་ཤེས་པ་དེའི་མཚན་གཞིར་སྙེད་པའི་ཕྱིར། ཁ་ཅིག ལོངས་སྐུ་དེ་ངེས་པ་ལྔ་དང་
ལྡན་པ་མ་ཡིན་པར་ཐལ། དེ་དུས་ངེས་པ་འཁོར་བ་ཇི་སྲིད་མ་སྟོངས་ཀྱི་བར་དུ་མྱ་ངན་
ལས་འདའ་བའི་ཚུལ་མི་སྟོན་པར་མི་བཞུགས་པའི་ཕྱིར། དེར་ཐལ། དེ་འཁོར་བ་ཇི་
སྲིད་གནས་ཀྱི་བར་དུ་མི་བཞུགས་པའི་ཕྱིར། ཁ་ཅིག་མ་ཁྱབ་ཟེར། མ་གྲུབ་ན་དེར་
ཐལ༑ དེ་དེའི་བར་དུ་མི་སྡོད་པའི་ཕྱིར། དེར་ཐལ། དེ་རིང་གི་དུས་ཀྱི་ལོངས་སྐུ་དེ་
སང་གི་བར་དུ་མི་སྡོད་པའི་ཕྱིར། ཟེར་ན། དོན་དབང་བཙན་པར་བྱས་ན་མ་ཁྱབ་སྟེ།
དེ་ལ་གོ་དོན་མི་འདྲ་བ་ཡོད་པའི་ཕྱིར། དེ་ལྟར་མ་ཡིན་ན། དངོས་པོ་དེ། སྔོན་དང་
ཕྱི་མའི་དུས་སུ་མེད་པར་ཐལ། དེ་རིང་གི་དུས་ཀྱི་དངོས་པོ་དེ་སང་གི་དུས་སུ་མེད་
པའི་ཕྱིར། ཁྱབ་པ་ཁས། རྟགས་དེར་ཐལ། སང་གི་དུས་ཀྱི་དངོས་པོ་དེ་དེ་རིང་གི་
དུས་སུ་མེད་པའི་ཕྱིར། དེར་ཐལ། ཕྱི་དྲོ་ཁང་པ་ཞིག་པ་དེ་སྔ་དྲོའི་དུས་སུ་མེད་པའི་
ཕྱིར༑ མ་གྲུབ་ན་རྣམ་བཤད་དང་འགལ་ལོ། །འདོད་མི་ནུས་སོ། ཁ་ཅིག
ལོངས་སྐུ་དེ་ཆོས་ངེས་པ་ཐེག་པ་ཆེན་པོའི་ཆོས་འབའ་ཞིག་གསུང་བ་མ་ཡིན་པར་ཐལ།
དེས་ཐེག་དམན་གྱི་མདོ་གསུངས་པའི་ཕྱིར། དེར་ཐལ། དེས་ཐེག་དམན་གྱི་མདོ་
བསྟན་པའི་ཕྱིར། ཟེར་ན། སྐྱོན་མེད་དེ། ལོངས་སྐུས་ཐེག་ཆེན་གྱི་སྡེ་སྣོད་འབའ་

སྤྱི་མཐའ་ཟུང་འབྲེལ་སྐབས་བརྒྱད་པ།
ཞིག་གསུངས་ཞེས་པའི་འབའ་ཞིག་གི་སྒྲས་ལོངས་སྐུའི་གསུང་དུ་གྱུར་པའི་ཐེག་དམན་
གྱི་མདོ་ཡོད་པར་གཅོད་ཀྱི། དེས་ཐེག་དམན་གྱི་མདོ་ཡོད་པར་བསྟན་པའམ། ཐེག་
དམན་གྱི་མདོ་དེས་བསྟན་པ་གཅོད་པར་མི་བྱེད་པའི་ཕྱིར། ཁ་ཅིག ལོངས་སྐུའི་
འཁོར་དུ་སངས་རྒྱས་ཀྱི་སྤྲུལ་པ་མེད་པར་ཐལ། དེའི་འཁོར་ཡིན་ན། བྱང་འཕགས་
ཡིན་དགོས་པའི་ཕྱིར། དེར་ཐལ། དེ་འཁོར་ངེས་པ་བྱང་སེམས་འཕགས་པ་ཡན་
ཆད་ཤ་སྟག་གིས་བསྐོར་བའི་ཕྱིར། ཟེར་ན། མ་ཁྱབ་བོ། ཁ་ཅིག ལོངས་སྐུ་དེ་
ངེས་པ་ལྔ་ལྡན་མ་ཡིན་པར་ཐལ། དེ་གདུལ་བྱའི་མོས་པའི་དབང་གིས་སྐུ་སྣ་ཚོགས་
སུ་སྣང་བ་ཡོད་པའི་ཕྱིར། ཟེར་ན། མ་ཁྱབ། མ་གྲུབ་ན་དེར་ཐལ། རྒྱུད་བླར།
ཇི་ལྟར་ཚོན་ནི་སྣ་ཚོགས་ཀྱིས། །ནོར་བུ་དེ་དངོས་མི་སྣང་ལྟར། །དེ་བཞིན་འགྲོ་རྒྱན་
སྣ་ཚོགས་ཀྱིས། །ཁྱབ་བདག་དེ་དངོས་མིན་པར་སྣང༌། །ཞེས་གསུངས་པའི་ཕྱིར།
ཁ་ཅིག ལོངས་སྐུའི་འཁོར་དུ་གྱུར་པའི་ས་བཅུ་ཀ་ལ་གནས་པའི་བྱང་སེམས་མེད་
པར་ཐལ། དེའི་འཁོར་དུ་གྱུར་པའི་བྱང་སེམས་ཡིན་ན། ས་བཅུ་པ་བ་ཡིན་དགོས་
པའི་ཕྱིར། དེར་ཐལ། མདོ་ལས། ས་བཅུ་པ་ལ་གནས་པའི་བྱང་ཆུབ་སེམས་
དཔའ་རྣམས་དང་ཐབས་གཅིག་ཏུ་བཞུགས་སོ། །ཞེས་གསུངས་པ་གང་ཞིག ཤཱནྟི་
པས༑ ཚིག་གསལ་ལས་དེ་རང་ལུགས་སུ་མཛད་པའི་ཕྱིར། ཟེར་ན། མ་ཁྱབ་སྟེ།
སྔ་མ་ནི་འགྱུར་མ་དག་པ་ཡིན་ལ། ཕྱི་མ་དེ་ལྟར་བཤད་ཀྱང་རང་ལུགས་སུ་དེ་ཁས་
མི་ལེན་པའི་ཕྱིར།།

༧༧༣
ལོངས་སྐུ། 1:|:
༈ མཚན་བཟང་། འོ་་་་་་་
༈ གཉིས་པ་ཡོན་ཏན་གྱི་སྒོ་ནས་རྒྱས་པར་བཤད་པ་ལ་གཉིས། མཚན་བཤད་པ་
དང་༑ དཔེ་བྱད་བཤད་པའོ། །དང་པོ་ལ་གཉིས། མཚན་དངོས་དང༌། དེའི་རྒྱུ་
བཤད་པའོ། །དང་པོ་ནི། ཕྱག་ཞབས་འཁོར་ལོའི་མཚན་དང་རུས་སྦལ་ཞབས།།
ཞེས་པ་ནས། འདྲ་བ་འདི་དག་སུམ་ཅུ་རྩ་གཉིས་མཚན། །ཞེས་པའི་བར་ཚིགས་སུ་
བཅད་པ་ལྔ་གསུངས་ཏེ། དོན་ནི། འགྲེལ་པར། བླ་མ་རྣམས་ལ་སྐྱེལ་བ་དང་བསུ་
བ་ལ་སོགས་པས་ཕྱག་དང་ཞབས་འཁོར་ལོའི་མཚན་དང་ལྡན་པ་ཉིད་དང་། ཞེས་པ་
ནས༑ རྫི་མ་བའི་ལྟ་བུ་ཉིད་དོ། །ཞེས་པའི་བར་གསུངས་ལ། འཕྲོས་ནི་སྔར་གྱི་
དེའོ༑ ༑ཚིག་དོན་ནི། ཤེས་བྱ་ཆོས་ཅན། ལོངས་སྐུའི་མཚན་འདི་དག་སུམ་ཅུ་རྩ་
གཉིས་སུ་གྲངས་ངེས་པ་ཡིན་ཏེ། དེ་དག་ཀྱང་གང་ཞེ་ན། ལོངས་སྐུའི་ཕྱག་དང་
ཞབས་འཁོར་ལོའི་མཚན་དང་ལྡན་པ་དང་། རུས་སྦལ་བཞིན་དུ་ཞབས་ཤིན་ཏུ་གནས་
པ་དང༌། ཕྱག་དང་ཞབས་ཀྱི་སོར་མོ་རྣམས་དྲ་བས་འབྲེལ་བ་དང༌། ཕྱག་དང་ནི་
ཞབས་བཅས་འཇམ་ཞིང་གཞོན་ཤ་ཆགས་པ་དང༌། སྐུ་འདི་ཡི་ནི་ཕྱག་ཞབས་ཀྱི་རྒྱབ་
བཞི་དང་ཕྲག་གོང་གཉིས་དང་ལྟག་པ་སྟེ་བདུན་པོ་དག་མཐོ་བ་དང༌། སོར་མོ་རྣམས་
རིང་བ་དང་། ཞབས་ཀྱི་རྟིང་པ་ཡངས་པ་དང་སྐུ་ཆེ་ཞིང་དྲང་བ་དང༌། ཞབས་ཀྱི་
ལོང་བུ་ཕྱིར་འབུར་བ་མི་མངོན་པ་དང་། སྐུའི་སྤུ་ནི་གྱེན་དུ་ཕྱོགས་པ་དང༌། བྱིན་པ་
རི་དྭགས་ཨེ་ན་ཡའི་བྱིན་པ་འདྲ་བ་དང་། ཕྱག་རིང་ཞིང་མཛེས་པ་དང་། གསང་
གནས་འདོམ་གྱི་སྦ་བ་སྦུབས་སུ་ནུབ་པའི་མཆོག་དང་ལྡན་པ་དང༌། སྐུའི་ལྤགས་པ་
གསེར་གྱི་མདོག་ལྟ་བུ་དང་། ལྤགས་པ་འཇམ་ཞིང་སྲབ་པ་དང༌། སྐུའི་སྤུ་ནི་རེ་རེ་

སྤྱི་མཐའ་ཟུང་འབྲེལ་སྐབས་བརྒྱད་པ།
ནས་གཡས་ཕྱོགས་སུ་ལེགས་པར་འཁྱིལ་ཞིང་འཁྲུངས་པ་དང༌། ཞལ་མཛོད་སྤུས་
བརྒྱན་པ་དང་། རོ་སྟོད་སེངྒེའི་སྟོད་དང་འདྲ་བ་དང༌། སྐུ་འདི་ཡི་དཔུང་པའི་མགོ་
ཟླུམ་པ་དང་། ཐལ་གོང་རྒྱས་པ་དང༌། ལྗགས་འདི་ལ་རོ་མི་ཞིམ་པ་རོ་མཆོག་ཏུ་
སྐུ་ནི་ཤིང་ནྱ་གྲོ་དྷ་ལྟར་འདོམ་གྱི་ཕན་ཚུན་གྱི་རྩེ་མོ་ནས་བཙལ་བའི་
སྣང་བ་དང༌། 
ཚད་ཅི་ཙམ་པ་ཞབས་ནས་སྤྱི་བོའི་བར་དེ་ཙམ་དུ་མཉམ་པའི་ཆུ་ཞེང་གབ་པ་དང་།
དབུར་གཙུག་ཏོར་དང་ལྡན་པ་དང༌། ལྗགས་རིང་ཞིང་མཛེས་པ་དང་། གསུང་
ཚངས་པའི་དབྱངས་ལྟ་བུ་དང་། འགྲམ་པ་སེངྒེའི་འགྲམ་པ་འདྲ་བ་དང་ཚེམས་ཤིན་ཏུ་
དཀར་བ་དང༌། ཚེམས་ཚད་མཉམ་པ་དང་། དེ་ཐགས་བཟང་བ་དང་། དེ་གྲངས་ནི་
བཞི་བཅུ་ཐམ་པ་ཚང་བ་དང༌། སྤྱན་ནི་དཀར་ནག་གི་ཆ་མ་འདྲེས་པའི་མཐོན་མཐིང་
ཅན་དང༌། སྤྱན་གྱི་རྫི་མ་བ་མཆོག་གི་རྫི་མ་དང་འདྲ་བ་བཅས་སོ་གཉིས་སུ་གྲངས་
ངེས་པའི་ཕྱིར། གཉིས་པ་མཚན་དེ་རྣམས་སྒྲུབ་བྱེད་ཀྱི་རྒྱུ་ནི། འདི་ལ་མཚན་ནི་གང་
གང་གི ། ཞེས་སོགས་ཚིགས་སུ་བཅད་པ་གསུམ་གྱིས་འཆད་དེ། དོན་ནི། འགྲེལ་
པར ༑ མཚན་གང་གིས་སྒྲུབ་པར་བྱེད་པའི་རྒྱུ་གང་ཡིན་པ་དེ། ཞེས་སོགས་
གསུངས༑ ཚིག་དོན་ནི། ལོངས་སྐུ་འདི་ལ་ཆོས་ཅན། མཚན་ནི་སོ་གཉིས་པོ་འདི་
དག་ཡང་དག་པར་འགྲུབ་པའི་ཚུལ་དང་རྒྱུ་ཡོད་དེ། མཚན་སོ་གཉིས་ནི་གང་དང་
གང་གིས་སྒྲུབ་པར་བྱེད་པའི་རྒྱུ་གང་དང་གང་ཡིན་པ་དེ་དང་དེ་ནི་རབ་ཏུ་རྫོགས་པ་དེས་
ན་དེ་དག་འགྲུབ་པའི་ཕྱིར་རོ། །དེ་དག་ཀྱང་གང་ཞེ་ན། དེ་ཡང་ཡོད་དེ། ཡུམ་གྱི་
མདོ་ལས། ཇི་སྐད་འབྱུང་བ་བཞིན་དུ་བླ་མ་སྐྱེལ་བ་དང་བསུ་བ་ལ་སོགས་བྱས་པ་ནི་
ཕྱག་ཞབས་ཀྱི་འཁོར་ལོའི་མཚན་འགྲུབ་པའི་རྒྱུ་བྱེད་པ་དང་། སྡོམ་པ་ཡང་དག་པར་
བླངས་པ་བསྟན་པས་ནི་ཞབས་རུས་སྦལ་བཞིན་དུ་གནས་པའི་རྒྱུ་བྱེད་པ་དང༌། བསྡུ་

༤༧༩
མཚན་བཟང་། །
བ་བཞི་བསྟན་པ་ནི་སོར་མོ་དྲ་བས་འབྲེལ་བའི་རྒྱུ་དང་། གྱ་ནོམ་པའི་དངོས་པོ་གཞན་
ལ་སྦྱིན་པ་ནི་ཕྱག་ཞབས་གཞོན་ཤ་ཆགས་པ་སོགས་གཉིས་ཀྱི་རྒྱུ་དང་། གསད་པར་
བྱ་བ་ལས་ཐར་བར་བྱེད་བ་ནི་སྐུ་ཆེ་ཞིང་དྲང་བའི་རྒྱ་དང༌། དགེ་བའི་ཆོས་ནི་ཡང་
དག་པར་བླངས་པ་སྤེལ་བ་ལ་སོགས་ནས། ཁོང་ཁྲོ་མེད་པ་ནི་བའི་རྫི་མ་ལྟ་བུའི་
མཚན་སྒྲུབ་བྱེད་ཀྱི་རྒྱུ་ཡི་མཚན་ཉིད་དམ་རང་བཞིན་གྱི་བར་སོ་གཉིས་ཡོད་པའི་ཕྱིར།
འདིའི་སྐབས་སུ་མཐའ་དཔྱད་པ་ལ། ཁ་ཅིག མཚན་སོ་གཉིས་དང་དཔེ་བྱད་བརྒྱད་
ཅུ་མངའ་པའི་གང་ཟག་ཡིན་ན། ལོངས་སྐུ་ཡིན་པས་ཁྱབ་ཟེར་ན། མཆོག་གི་སྤྲུལ་
སྐུ་ཆོས་ཅན། དེར་ཐལ། དེའི་ཕྱིར། དེར་ཐལ། ཆོས་ཅན་དེའི་ཕྱིར། དེར་ཐལ།
དེ་ཡོད་པའི་ཕྱིར། དེར་ཐལ། རྒྱུད་བླ་་་ལས། མཐོང་ན་ཚིམ་བྱེད་ཡོན་ཏ །
གང་༑ ༑ སུམ་ཅུ་རྩ་གཉིས་ཞེས་བྱ་བ། །སྤྲུལ་པ་ཆོས་ལ་རྫོགས་པར་ནི། ། ལོངས་
སྤྱོད་རྫོགས་སྐུ་གཉིས་ལ་བརྟེན། །ཞེས་གསུངས་པའི་ཕྱིར། དེ་ལ་ཁོ་ན་རེ། དེ་ལ་
མཚན་སོ་གཉིས་ཡོད་པའི་དོན་ཡིན་གྱི། དཔེ་བྱད་རྣམས་མེད་དོ་ཞེ་ན། དེ་ནི་མི་
འཐད་པར་ཐལ། དཔེ་བྱད་རྣམས་མཚན་གྱི་འཁོར་དུ་བཤད་པའི་ཕྱིར། ཁ་ཅིག
དེ་རྣམས་མངའ་བའི་གང་ཟག་ཡིན་ན། སངས་རྒྱས་འཕགས་པ་ཡིན་པས་ཁྱབ་ཟེར་
ན་འཁོར་ལོ་སྒྱུར་པའི་རྒྱལ་པོར་གྱུར་བའི་བྱང་སེམས་ཆོས་ཅན། དེར་ཐལ། དེའི་
ཕྱིར༑ དེར་ཐལ། ཆོས་ཅན་དེའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ།
རིན་ཆེན་འཕྲེང་བ་ལས། འཁོར་ལོས་བསྒྱུར་བ་ཐམས་ཅད་ལ། །འདི་དག་ཡོད་པར་
འདོད་མོད་ཀྱི། །དག་དང་མཛེས་དང་གསལ་བ་ནི། །བཅུ་དྲུག་ཆར་ཡང་མི་ཡོད་
དོ༑ ༑ཞེས་གསུངས་པའི་ཕྱིར་དང༌། མཛོད་ལས་ཀྱང་། དེ་ལྟར་བཤད་པའི་ཕྱིར།
གཞན་ཡང་། དེ་མི་འཐད་པར་ཐལ། རྡོར་གཅོད་ལས། མཚན་དཔེ་ཚང་བ་ཙམ་

༧༧
 སྤྱི་མཐའ་ཟུང་འབྲེལ་སྐབས་བརྒྱད་པ།
གྱིས་སངས་རྒྱས་སུ་འགྱུར་བར་འདོད་ན། འཁོར་ལོ་སྒྲར་བའི་རྒྱལ་པོ་ཡང་སངས་
རྒྱས་སུ་ཐལ་བའི་སྐྱོན་བསྟན་པའི་ཕྱིར། དེར་ཐལ། དེ་ཉིད་ལས། གལ་ཏེ་མཚན་
ཕུན་སུམ་ཚོགས་པས་དེ་བཞིན་གཤེགས་པར་ལྟ་བར་འགྱུར་ན་འཁོར་ལོས་སྒྱུར་བའི་
རྒྱལ་པོ་ཡང་དེ་བཞིན་གཤེགས་པར་འགྱུར་ཏེ། ཞེས་གསུངས་པའི་ཕྱིར། ཁ་ཅིག་
ལྤགས་པ་གསེར་མདོག་ཅེས་པའི་དོན་ནི། ལྤགས་པའི་མདོག་གསེར་ལྟ་བུ་ཡིན་པ་ཁོ་
ནའི་དོན་ཡིན་ནོ། ཟེར་ན། དེ་མི་འཐད་པར་ཐལ། དེ་ལྟར་ན་སྐུ་མདོག་སྔོན་པོ་
སོགས་ཀྱི་སངས་རྒྱས་མེད་པར་འགྱུར་དགོས་པ་ལས་དེ་ཡོད་པའི་ཕྱིར། དེར་ཐལ།
སངས་རྒྱས་སྨན་བླ་སོགས་ཡོད་པའི་ཕྱིར། གཞན་ཡང་། དེ་མི་འཐད་པར་ཐལ།
གསེར་འཕྲེང་ལས། གསེར་འདྲ་བ་ནི་ཤིན་ཏུ་དག་པའི་གསེར་ལྟར་དག་པ་ལ་བྱའི་
སེར་བ་ལ་མི་བྱའོ། །ཞེས་གསུངས་པའི་ཕྱིར། ཁ་ཅིག སངས་རྒྱས་འཕགས་
པའི་ལྗགས་ཀྱི་དབང་པོ་ལ་རོ་མི་ཞིམ་པ་ཡང་རོ་མཆོག་ཏུ་སྣང་ཟེར་ན། རོ་མི་ཞིམ་པ་
ཆོས་ཅན། རོ་ཞིམ་པ་ཡིན་པར་ཐལ། སངས་རྒྱས་འཕགས་པས་རོ ་ཞིམ་པར་
རྟོགས་པའི་ཕྱིར། དེར་ཐལ། སངས་རྒྱས་འཕགས་པའི་ལྕེ་ཤེས་ཀྱིས་རོ་མཆོག་ཏུ་
རྟོགས་པའི་ཕྱིར། དེར་ཐལ། དེ་ལ་རོ་མཆོག་ཏུ་སྣང་བའི་ཕྱིར། ཁྱབ་སྟེ།
སངས་རྒྱས་འཕགས་པའི་རྒྱུད་ཀྱི་ཤེས་པ་ལ་སྣང་ལ་མ་ངེས་པ་མེད་པའི་ཕྱིར། འདོད་
མི་ནུས་སོ། ཁ་ཅིག : སངས་རྒྱས་འཕགས་པའི་སྐུ་ལ་ཤ་རུས་དང་ལྤགས་པ་
ཡོད་པ་ནི་དངོས་གནས་པ་ཡིན་ཏེ། དེ་ལ་ཚོམས་སོགས་ཡོད་བ་དངོས་གནས་པ་
ཡིན་པའི་ཕྱིར། གསུངས། ཁ་ཅིག སངས་རྒྱས་འཕགས་པའི་སྐུ་ལ་ཤ་རུས་
དངོས་གནས་པ་མེད་དེ། གསེར་འོད་ལས། སྐུ་ལ་རུས་པ་ཁྲག་མེད་ན། །ཞེས་པ་
དང་༑ གསང་བ་བསམ་གྱིས་མི་ཁྱབ་པའི་མདོ་ལས་ཀྱང༌། ཞི་བའི་བློ་གྲོས་དེ་བཞིན་

ששש
ད་དུ་མཚན་བཟང་།
གཤེགས་པའི་སྐུ་ལ་ནི། ཕོ་བ་དང་ལོང་ག་མེད་དོ། རྣག་གམ། ཁྲག་གམ།
མཆིལ་མའམ། ངར་སྣབས་སམ། ངན་སྒགས་སམ། མི་གཙང་བ་མེད་ཀྱི།
ཞི་བའི་བློ་གྲོས་དེ་བཞིན་གཤེགས་པའི་སྐུ་ནི་འཛམ་བུའི་ཆུ་བོ་གསེར་གར་བུ་ལྟ་བུ་སྟེ།
ཁོང་སྟོང་མ་ཡིན་པ་བུ་ག་མེད་པ། ཁ་ན་མ་ཐོ་བ་མེད་པའོ། །དེ་བཞིན་གཤེགས་པའི་
སྐུ་ནི་ལྕི་ཁྱད་རྡོ་རྗེ་དང་འདྲ་ཡང་། འཇམ་ཁྱེད་ཀ་ཙ་ལན་དི་ཀ་ལྟར་རེག་ན་བདེ་བར་
འགྱུར་བས། དེ་བཞིན་གཤེགས་པའི་སྐུའི་ཆེ་བ་ཉིད་ལ་ལྟོས། ཞེས་གསུངས་པ་
དང་༑ རིམ་ལྔ་ལས་ཀྱང་། ཁོང་སྟོང་ཁྱོད་ཀྱི་སྐུ་ལ་མེད། །ཅེས་དང་། གཞུང་
གཞན་དུ་མར། སངས་རྒྱས་འཕགས་པའི་སྐུ་དེ་ཡེ་ཤེས་ཀྱི་སྐུ་དང་ངོ་བོ་གཅིག་པར་
བཤད་པའི་ཕྱིར་དང་། མཚན་བརྗོད་ཀྱི། སྐུ་ཡང་རྡོ་རྗེ་འབར་བ་སྟེ། །ཞེས་པའི་
འགྲེལ་བར། སངས་རྒྱས་འཕགས་པའི་སྐུའི་ཆ་ཤས་ཐམས་ཅད་ཀྱིས་ཤེས་བྱ་མཁྱེན་
པར་གསུངས་པའི་ཕྱིར། ཟེར་ན། དོན་ལ་ཕྱི་མ་འདོད་དགོས་པར་སྣང་ཡང་། རེ་
ཞིག་སྔ་མ་ལྟར་བྱས་ཀྱང་རུང་ཙམ་མོ།། ༈ །།རང་ལུགས་ལ། རང་རྒྱུ་བསོད་
ནམས་ཀྱི་ཚོགས་དུ་མ་ལས་འཁྲུངས་ཤིང་རང་རྒྱུད་ལྡན་གྱི་གང་ཟག་སྐྱེས་བུ་ཆེན་པོར་
མཚོན་པ་ཞིག་མཚན་དང་དེ་གཞན་རྒྱུད་ལ་གོ་བར་བྱེད་པ་ཞིག་དཔེ་བྱད་ཀྱི་དོན་ནོ།།
དབྱེ་བ་ནི་སྔར་ལྟར་རོ། །སངས་རྒྱས་ཀྱི་མཚན་དཔེ་དེ་དག་ཀྱང་སངས་རྒྱས་ཀྱི་སས་
བསྡུས་པར་འདོད་དགོས་པས་གཟུགས་སུ་ཁས་ལེན་དུ་རུང་ཡང་རྡུལ་ཕྲ་རབ་བསགས་
པའི་བེམ་པོ་མིན་པར་བཞེད་པ་ནི། རྣམ་བཤད་སོགས་ཀྱི་དགོངས་པར་མངོན་ནོ།།
༈ །།གཉིས་པ་དཔེ་བྱད་ནི། ཐུབ་པའི་སེན་མོ་ཟངས་མདོག་དང༌། ། ཞེས་པ་ནས།
སངས་རྒྱས་དཔེ་བྱད་བཟང་པོར་བཞེད། །ཅེས་པའི་བར་ཚིགས་སུ་བཅད་པ་བཅུ་
གཉིས་ཀྱིས་འཆད་དེ། དོན་ནི། འགྲེལ་པར། འདུ་བྱེད་ཐམས་ཅད་ལ་འདོད་

སྤྱི་མཐའ་ཟུང་འབྲེལ་སྐབས་བརྒྱད་པ།
ཆགས་དང་བྲལ་བ་ཉིད་ཀྱིས་སེན་མོ་ཟངས་ཀྱི་མདོག་ལྟ་བུ་དང༌། ཞེས་པ་ནས།
གཡུང་དྲུང་འཁྱིལ་བས་བརྒྱན་པ་ཡིན་ནོ། །ཞེས་པའི་བར་གསུངས། ཚིག་དོན་ནི།
འཆད་འགྱུར་ལྟར་གྱི་བརྒྱད་ཅུ་པོ་ནི་ཆོས་ཅན། སངས་རྒྱས་ཀྱི་དཔེ་བྱད་བཟང་པོར་
བཞེད་དེ། དེ་དག་ཀྱང་གང་ཞེ་ན། ཐུབ་པའི་སེན་མོ་ཟངས་མདོག་ལྟ་བུ་དང༌། དེའི་
མདོག་སྣུམ་པ་དང༌། དེ་མཐོ་བ་དང༌། སོར་མོ་རྣམས་ཟླུམ་པ་དང༌། དེ་རྒྱས་བ་
དང་༑ དེ་བྱིན་གྱིས་ཕྲ་བ་དང་། ལུས་ཀྱི་རྩ་མི་མངོན་པ་དང༌། དེའི་མདུད་པ་མེད་
པ་དང་། ལོང་བུ་མི་མངོན་པ་དང༌། ཞབས་རིང་ཐུང་མཉམ་བ་སྟེ་བཅུ་དང་།
སེངྒེའི་དང་། གླང་ཆེན་གྱི་དང་། བྱ་ངང་པའི་དང་ནི། ཁྱུ་མཆོག་གི་སྟབས་སུ་
གཤེགས་པ་དང༌། གཡས་ཕྱོགས་སུ་གཤེགས་པ་དང་། མཛེས་པར་གཤེགས་པ་
དང་༑ དྲང་པོར་དང༌། སྐུ་འཁྲིལ་བག་ཆགས་པ་དང༌། དེ་བྱི་དོར་བྱས་པ་འདྲ་བ་
དང་༑ དེ་སྦོམ་ཕྲ་སོགས་རིམ་པར་འཚམ་པ་སྟེ་བཅུ་དང༌། སྐུ་གཙང་བ་དང༌། དེ་
འཇམ་པ་དང༌། སྐུ་དག་པའི་ཁྱད་པར་དང་། སྐུའི་མཚན་ནི་ཆ་ཤས་ཡོངས་སུ་
རྫོགས་པ་དང་། སྐུ་ཡི་རྒྱ་ཁྱོན་ཆེ་བའི་ཁོ་ལམ་ཡངས་ཤིང་བཟང་བ་དང༌། གོམ་པ་
ཆེ་ཆུང་མེད་པར་སྙོམས་པ་དང༌། སྤྱན་གཉིས་ནི་ར་རི་སོགས་མེད་པའི་དག་པ་དང་།
སྐུ་ཤིན་ཏུ་གཞོན་ཤ་ཅན་ཉིད་དང༌། སྐུ་ཞུམ་པ་མེད་པ་དང༌། སྐུ་རྒྱས་པ་སྟེ་བཅུ་དང་།
སྐུ་ཤིན་ཏུ་གྲིམས་པའི་ཁྱད་པར་ཉིད་དང༌། ཡན་ལག་དང་ཉིང་ལག་ཚིགས་རིང་ཐུང་
གི་ཆ་ཤས་ཤིན་ཏུ་རྣམ་པར་འབྱེས་པ་སྟེ་ཕྱེད་པ་དང་། གཟིགས་པ་གློ་བུར་གྱི་སྒྲིབ་པ་
མེད་ཅིང་དག་པ་དང༌། རྐེད་སྐབས་མཚམས་ཀྱི་དབུ་ཟླུམ་པ་དང༌། དཀུ་སྐབས་ཕྱིན་
པ་དང༌། དཀུ་མ་རྙོངས་པ་དང༌། ཕྱལ་ལ་མ་ལྟོ་བ་མཐོ་དམན་མེད་པར་ཕྱེད་པ་དང༌།
ལྟེ་བ་ནི་གཏིང་ཟབ་པ་དང་། ལྟེ་བའི་རི་མོ་གཡས་ཕྱོགས་སུ་འཁྱིལ་བ་དང༌། སྤྱོད་

༤༧༩
མཚན་བཟང་། །
ལམ་ཀུན་ནས་ལྟ་ན་སྡུག་པ་སྟེ་བཅུ་དང༌། ཀུན་ཏུ་སྤྱོད་པ་གཙང་བ་དང༌། སྐུ་ལ་ནི་
རྨེ་བའི་གནག་བག་མེད་པ་དང༌། ཕྱག་ནི་ཤིང་བལ་ལྟར་འཇམ་པ་དང༌། ཕྱག་རིས་
མདངས་ཡོད་པ་དང་། དེ་ཟབ་པ་དང༌། དེ་རིང་བ་དང༌། ཞལ་ནི་ཧ་ཅང་མི་རིང་བ་
དང་༑ མཆུ་ནི་བིམ་པ་ལྟར་དམར་བ་དང༌། ལྗགས་མཉེན་པ་དང༌། དེ་སྲབ་པ་སྟེ་
བཅུ་དང་། ལྗགས་དམར་བ་དང༌། གསུང་འབྲུག་གི་སྒྲ་ལྟ་བུ་ཉིད་དང༌། གསུང་
སྙན་ཅིང་འཇམ་པ་དང༌། མཆེ་བ་ཟླུམ་པ་དང༌། དེ་རྣོ་བ་དང༌། དེ་དཀར་བ་དང༌།
དེ་རིང་ཐུང་མཉམ་པ་དང་། དེ་བྱིན་གྱིས་ཕྲ་བ་དང་། ཤངས་ཀྱི་གཟེངས་མ་ཐོ་བ་
དང་༑ དེ་སྣབས་སོགས་ཀྱིས་མཆོག་ཏུ་དག་པ་དག་དང་ནི་བཅུ་དང༌། སྤྱན་ཡངས་
། སྨིན་
སྤྱན་པདྨའི་འདབ་མ་རངས་པ་འདྲ་བ་དང་
པ་དང༌། རྫི་མ་སྡུག་པ་དང་། 
ཚུགས་རིང་བ་དང༌། སྨིན་མ་འཇམ་པ་དང༌། དེ་སྣུམ་པ་དང༌། དེའི་སྤུ་ནི་མཉམ་
པ་དང༌། ཕྱག་རིང་ཞིང་རྒྱས་པ་དང༌། སྙན་རིང་ཐུང་སོགས་མཉམ་པ་དང༌། སྙན་
གྱི་དབང་པོ་ཉམས་པ་རྣམ་པར་སྤངས་པ་སྟེ་བཅུ་དང་། དཔྲལ་བ་ལེགས་པར་འབྱེས་
པ་དང་། དེ་དབྱེས་ཆེ་བ་དང་། དབུ་རྒྱས་པ་དང༌། དབུ་སྐྲ་བུང་བ་ལྟར་གནག་པ་
དང་༑ དེ་སྡུག་པ་དང་། དེ་འཇམ་པ་དང་། དེ་མ་འཛིངས་པ་དང་། དེ་མི་གཤོར་
བ་དང༌། དེ་དྲི་ཞིམ་པས་སྐྱེས་བུ་ཡི་ཡིད་ནི་འཕྲོག་པར་བྱེད་པ་དང་། ཕྱག་ཞབས་ལ་
དཔལ་གྱི་བེའུ་དང་བཀྲ་ཤིས་ཀྱི་རི་མོ་དང་གཡུང་དྲུང་འཁྱིལ་བས་བརྒྱན་པ་བཅུ་སྟེ་
བརྒྱད་ཅུར་མདོ་ལས་བཤད་པ་ཡིན་པའི་ཕྱིར། མཚན་དཔེ་དེ་རྣམས་ཀྱི་འགྲུབ་ཚུལ་
ཡོད་དེ། རིན་ཆེན་འཕྲེང་བ་ལས། རང་སངས་རྒྱས་ཀུན་ལས་བྱུང་དང༌། །སློབ་
དང་མི་སློབ་ལས་བྱུང་དང༌། །འཇིག་རྟེན་མ་ལུས་ཀུན་བསོད་ནམས། །འཇིག་རྟེན་
ཞིང་དུ་དཔག་མེད་གང༌། །དེ་བཅུར་བསྒྲེས་པར་གྱུར་པ་ཡིས། །བ་སྤུའི་བུ་ག་

ཚt༠
 སྤྱི་མཐའ་ཟུང་འབྲེལ་སྐབས་བརྒྱད་པ།
གཅིག་འགྲུབ་སྟེ། །སངས་རྒྱས་བ་སྤུའི་བུ་ག་ནི། །ཐམས་ཅད་དེ་དང་འདྲ་བར་
འབྱུང་༑ ༑བ་སྤུའི་བུ་ག་ཐམས་ཅད་ནི། །སྐྱེད་པར་བྱེད་པའི་བསོད་ནམས་གང་།།
དེ་དག་བརྒྱར་ནི་བསྒྱུར་བ་ཡིས། །དཔེ་བྱད་བཟང་པོ་གཅིག་ཏུ་བཞེད། །རྒྱལ་པོ་དཔེ་
བྱད་བཟང་པོ་ནི། །རེ་རེ་མཐར་ཕྱིན་དེ་ལྟ་བུར། །བརྒྱད་ཅུའི་བར་དུ་འབྱུང་བར་
འགྱུར༑ ༑དཔེ་བྱད་བཟང་པོ་བརྒྱད་ཅུ་དག །འགྲུབ་པའི་བསོད་ནམས་ཚོགས་གང་
ཡིན༑ ༑དེ་དག་བརྒྱད་ནི་བསྒྱུར་བ་ཡིས། །སྐྱེས་བུ་ཆེན་པོའི་མཚན་གཅིག་གི།
མཚན་ནི་སུམ་ཅུ་འགྲུབ་པའི་རྒྱུ། །ཞེས་གསུངས་པ་ལྟར་འགྲུབ་པའི་ཕྱིར།། ལོ་
ད་
༈ བཞི་པ་སྤྲུལ་སྐུ་ནི། གང་གིས་སྲིད་པ་ཇི་སྲིད་བར། །ཞེས་པ་ནས། ཐུབ་པའི་
སྤྲུལ་སྐུ་རྒྱུན་མི་འཆད། །ཅེས་པའི་བར་གྱིས་སྟོན་ཏེ། དོན་ནི་འགྲེལ་པར། ཤཱཀྱ་
ཐུབ་པ་ལ་སོགས་པའི་གཟུགས་གང་གིས་འཁོར་བ་ཇི་སྲིད་བར། ཞེས་པ་ནས།
སྤྲུལ་པའི་སྐུ་རྒྱུན་མི་འཆད་པ་ཡིན་ནོ། །ཞེས་པའི་བར་གསུངས། འཕྲོས་ནི།
རབ་འབྱོར་ཤེར་ཕྱིན་འདི་ལ་སློབ་པ་ནི་ཆོས་དེ་དག་རྟོགས་པར་བྱས་ནས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། ཞེས་པ་
ནས༑ སྤྲུལ་པ་སྣ་ཚོགས་ཀྱི་སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་པ་དེ་ལྟར་
བྱང་སེམས་ཀྱིས་ཡུམ་ལ་བསླབ་པར་བྱའོ། །ཞེས་སོགས་ལས་འཕྲོས་སོ། །འདིའི་
སྐབས་སུ་གཉིས། ཚིག་དོན་དང་། མཐའ་དཔྱད་པའོ། །དང་པོ་ནི། སྟོན་པར་
ཤཱཀྱ་ཐུབ་པ་ལ་སོགས་པ་གཟུགས་སྐུ་གང་གིས་འཕྲིན་ལས་རྒྱུན་མི་འཆད་དུ་མཛད་
པའི་ངེས་པ་ལྔ་དང་མི་ལྡན་བའི་སྐུ་དེ་ནི་ཆོས་ཅན། སྤྲུལ་སྐུ་ཡིན་ཏེ། ཁྱོད་དུས་སྲིད་

༄༅༡
སྤྲུལ་སྐུ། །
པ་ཇི་སྲིད་པར་དག་མ་དག་གི་འགྲོ་བ་ལ་ཐུན་མོང་དུ་དངོས་སུ་སྣང་ནས་མངོན་མཐོ་
ངེས་ལེགས་ཀྱི་ཕན་པ་སྣ་ཚོགས་པ་དག་དུས་མཉམ་དུ་མཛད་པའི་གཟུགས་སྐུ་ཡིན་
པའི་ཕྱིར། གཉིས་པ་མཐའ་དཔྱད་པ་ལ། ཁ་ཅིག ངེས་པ་ལྔ་དང་མི་ལྡན་པའི་
སྐ་དེ། སྤལ་པའི་སྐུའི་མཚན་ཉིད། ཟེར་ན། ངོ་བོ་ཉིད་སྐུ་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། དེར་ཐལ། ཆོས་ཅན་དེའི་ཕྱིར། འདོད་ན།
གང་ཟག་ཡིན་པར་ཐལ་ལོ། ཁ་ཅིག་སངས་རྒྱས་འཕགས་པས་རང་ཉིད་རི་བོང་
དུ་སྤྲུལ་པའི་སྤྲུལ་སྐུ་དེ་རི་བོང་ཡིན་ཟེར་ན། དེ་ཆོས་ཅན། དུད་འགྲོ་ཡིན་པར་ཐལ།
རི་བོང་ཡིན་པའི་ཕྱིར། འདོད་མི་ནུས་ཏེ། སངས་རྒྱས་ཡིན་པའི་ཕྱིར། ཁ་ཅིག་
སངས་རྒྱས་འཕགས་པས་རི་བོང་དུ་སྤེལ་བ་དེ། སངས་རྒྱས་ཡིན་ཟེར་ན། དེ་མི་
འཐད་པར་ཐལ། དེས་རི་བོང་དུ་སྤྲུལ་པ་ལ། སངས་རྒྱས་ཡིན་མིན་གཉིས་ཡོད་
པའི་ཕྱིར། དེར་ཐལ། དེས་རང་ཉིད་རི་བོང་དུ་སྤྲུལ་བ་དེ་སངས་རྒྱས་དང༌། དེས་
རྡེའུ་ཤིང་རི་བོང་དུ་སྤྲུལ་པ་དེ་སངས་རྒྱས་མ་ཡིན་པའི་ཕྱིར། ཕྱི་མ་དེར་ཐལ། དེས་
རྡེའུ་ཤིང་རི་བོང་དུ་སྤྲུལ་བ་དེ་གང་ཟག་མ་ཡིན་པའི་ཕྱིར། དེར་ཐལ། སྒྱུ་མ་མཁན་
གྱིས་རྡེའུ་ཤིང་རྟ་གླང་དུ་སྤྲུལ་བ་དེ་གང་ཟག་མ་ཡིན་པར་གསུངས་པའི་ཕྱིར།
མཁས་པ་ཁ་ཅིག སངས་རྒྱས་འཕགས་པའི་སྐུ་དངོས་ཀྱིས་སྤྲུལ་པའི་གང་ཟག་
ཐམས་ཅད་ཀྱིས་རང་དུས་སུ་ཤེས་བྱ་མཐའ་དག་མཁྱེན་པར་སངས་རྒྱས་འཕགས་པ་
རང་ཉིད་དང་མཚུངས་དགོས་ཏེ། དེ་ལྟ་མ་ཡིན་ན། དེ་དག་སངས་རྒྱས་མིན་པར་
ཐལ་བར་འགྱུར་བའི་ཕྱིར། དཔེར་ན། སྟོན་པ་ཤཱཀྱ་ཐུབ་པ་རང་གི་སྐུ་དངོས་ཀྱི་སྤྲུལ་
སྐུ་རྣམས་ཀྱིས་ཀྱང་ཤེས་བྱ་ཐམས་ཅད་མཁྱེན་པར་འདོད་དགོས་པ་བཞིན་ནོ། །ཞེས་
གསུངས་ན། དེ་ནི་ཐུན་མོང་གི་གྲགས་ཚོད་ལྟར་ན། དེ་ལྟར་འདོད་དགོས་མོད།

༦༢ལ༤༢ སྤྱི་མཐའ་ཟུང་འབྲེལ་སྐབས་བརྒྱད་པ།
ཐུན་མོང་མ་ཡིན་པའི་བཞེད་པ་ལ་དེར་མ་ངེས་ཏེ། མདོ་འགའ་ཞིག་ལས་སྒྲ་གཅན་
འཛིན་དང༌། ཀུན་དགའ་བོ་གཉིས་དོན་ལ་སངས་རྒྱས་ཉིད་ཀྱི་སྐུའི་སྤྲུལ་པ་ཡིན་ཀྱང་།
དུས་དེར་སངས་རྒྱས་ཀྱིས་བྱིན་གྱིས་བརླབས་པས་དེ་དག་ལ་རང་ཉིད་ཐེག་དམན་གྱི་
གང་ཟག་དངོས་ཡིན་པའི་འདུ་ཤེས་འབྱུང་གི །སངས་རྒྱས་ཀྱི་སྤྲུལ་བ་ཡིན་པའི་འདུ་
ཤེས་མི་འབྱུང་བར་གསུངས་པ་ལྟ་བུ་ཡིན་པའི་ཕྱིར། ཁ་ཅིག ཆུ་ནང་གི་ཟླ་བའི་
གཟུགས་བརྙན་བཞིན་དུ་སྤྲུལ་སྐུ་ཡང་ལོངས་སྐུའི་གཟུགས་བརྙན་ཡིན་ཏེ། རྒྱུད་བླ་
མ་ལས། ཆུ་དང་ནམ་མཁའི་ཟླ་གཟུགས་བཞིན། །དེ་མཐོང་བ་ནི་རྣམ་པ་གཉིས།།
ཞེས་གསུངས་པའི་ཕྱིར། ཟེར་ན། མ་ཁྱབ་སྟེ། དེ་ནི་ཟླ་བ་ལས་དེའི་གཟུགས་
བརྙན་འབྱུང་བ་བཞིན་དུ། ལོངས་སྐུ་ལས་སྤྲུལ་སྐུ་འབྱུང་ཞེས་པའི་དོན་ཡིན་པའི་
ཕྱིར༑ དེ་ལྟར་མ་ཡིན་ན། སྤྲུལ་སྐུའི་བྱད་བཞིན་དེ། ལོངས་སྐུའི་བྱད་བཞིན་གྱི་
གཟུགས་བརྙན་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཆོས་
ཅན༑ བྱད་བཞིན་གྱི་གཟུགས་བརྙན་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། དེ་བྱད་བཞིན་དངོས་ཡིན་པའི་ཕྱིར་དང༌། དེ་ལོག་པའི་ཀུན་རྫོབ་མ་ཡིན་
པའི་ཕྱིར། ཕྱི་མ་དེར་ཐལ། ཡང་དག་ཀུན་རྫོབ་ཡིན་པའི་ཕྱིར།། ༈ །།རང་
ལུགས་ལ། ངེས་པ་ལྔ་དང་མི་ལྡན་པས་རབ་ཏུ་ཕྱེ་བའི་གཟུགས་སྐུ། སྤྲུལ་སྐུའི་
མཚན་ཉིད། དབྱེ་བ་ནི་སྔར་ལྟར་ཡིན། མཚན་གཞི་ནི་རིམ་པ་བཞིན་དུ། བཟོ་བོ་
སྤྲུལ་སྐུ་ནི། སྤྲུལ་པའི་བཟོ་བོ་བི་ཤྭ་ཀརྨ་ལྟ་བུ། སྐྱེ་བ་སྤྲུལ་སྐུ་ནི། ལྷའི་བུ་དམ་པ་
ཏོག་དཀར་ལྟ་བུ། མཆོག་གི་སྤྲུལ་སྐུ་ནི། བདག་ཅག་གི་སྟོན་པ་ལྟ་བུའོ། །མཆོག་
གི་སྤྲུལ་སྐུས་འཕོ་བ་ལ་སོགས་པའི་མཛད་པ་བཅུ་གཉིས་ཀྱི་ཚུལ་སྟོན་པའི་མཛད་པ་
བཅུ་གཉིས་པོ་དེ་གང་ཞེ་ན། ཡོད་དེ། དེ་ཡང་རྒྱུད་བླ་མ་ལས། །དགའ་ལྡན་

གནས་ནས་འཕོ་བ་དང་། །ལྷུམས་སུ་ཞུགས་དང་བལྟམས་པ་དང་། །བཟོ་ཡི་
གནས་ལ་མཁས་པ་དང༌། །བཙུན་མོའི་འཁོར་དགྱེས་རོལ་བ་དང༌། །ངེས་འབྱུང་
དཀའ་བ་སྤྱོད་པ་དང་། །བྱང་ཆུབ་སྙིང་པོར་གཤེགས་པ་དང༌། །བདུད་སྡེ་བཅོམ་དང་
རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་བསྐོར། །མྱ་ངན་འདས་པར་གཤེགས་
མཛད་རྣམས། །ཞེས་འབྱུང་བ་ལྟར་ཡིན་པའི་ཕྱིར།། ༈ །།གཉིས་པ་མཛད་པ་
འཕྲིན་ལས་ནི། དེ་བཞིན་འཁོར་བ་ཇི་སྲིད་འདིའི། །ཞེས་པ་ནས། རྣམ་པ་ཉི་ཤུ་
བདུན་དུ་བཞེད། །ཅེས་པའི་བར་ཚིགས་སུ་བཅད་པ་བདུན་གྱིས་སྟོན་ཏེ། དོན་ནི།
འགྲེལ་པར། དང་པོར། འགྲོ་བ་བཟང་པོ་དང་བཟང་པོ་མ་ཡིན་པ་ལ་མངོན་པར་
ཞེན་པ་མེད་པར་གནས་པའི་མཚན་ཉིད་འགྲོ་བ་རབ་ཏུ་ཞི་བའི་འཕྲིན་ལས་མཛད་ནས།
ཞེས་པ་ནས། རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་བཞེད་པ་ཞེས་བྱ་བ་ནི་
མཛད་པ་ཡིན་ནོ། །ཞེས་པའི་བར་གསུངས། འཕྲོས་ནི། རབ་འབྱོར་ངས་འདི་
ནས་སངས་རྒྱས་ཀྱི་སྤྱན་གྱིས་འཇིག་རྟེན་ལ་རྣམ་པར་གཟིགས་ནས་ཤར་ཕྱོགས་ཀྱི་
འཇིག་རྟེན་གྱི་ཁམས་གངྒའི་ཀླུང་གི་བྱེ་མ་སྙེད་ནས་བྱང་ཆེན་དེ་དག་ཆེད་དུ་བསམ་སྟེ།
ཞེས་པ་ནས། གསོལ་པ། བཅོམ་ལྡན་འདས་དེ་བཞིན་གཤེགས་པ་གང་ལགས།
བཅོམ་ལྡན་འདས་ཀྱིས་བཀའ་སྩལ་པ། མི་མཉམ་པ་རྨོངས་པ་མེད་པའི་ཆོས་ཅན་ནི་
མྱ་ངན་ལས་འདས་པ་སྟེ། ཞེས་སོགས་ཀྱི་བར་ལས་འཕྲོས་སོ། །ཚིག་དོན་ལ་
གསུམ༑ མདོར་བསྟན། རྒྱས་པར་བཤད་པ། དོན་བསྡུ་བའོ། །དང་པོ་ལ་གཉིས།
དངོས་དང་མཐའ་དཔྱད་པའོ། །དང་པོ་ནི། རྩ་འགྲེལ་གྱི་དབང་དུ་བྱས་ན། དེ་
བཞིན་ཞེས་པ་སྤྲུལ་སྐུ་དང་འབྲེལ་ཡང་། སློབ་དཔོན་གྱིས་ཡེ་ཤེས་ཆོས་སྐུ་ལ་མཛད་
ཡེ་ཤེས་ཆོས་སྐུ་རྒྱུན་མི་འཆད་པ་དེ་བཞིན་དུ་འཁོར་བ་ཇི་སྲིད་པ་དེ་སྲིད་
པ་ལྟར་ན། 

སྤྱི་མཐའ་ཟུང་འབྲེལ་སྐབས་བརྒྱད་པ།
དུ་ཡེ་ཤེས་ཆོས་སྐུ་འདིའི་འཕྲིན་ལས་ནི་ཆོས་ཅན། ཁྱོད་རྒྱུན་མི་འཆད་པ་ཡིན་པར་
འདོད་དེ། དེ་མི་འཆད་པའི་རྒྱུ་ཚོགས་མཐར་ཕྱིན་པའི་ཕྱིར།། ༈ །།གཉིས་པ་
མཐའ་དཔྱད་པ་ལ་གསུམ་ལས། དང་པོ་ཁ་ཅིག ཡེ་ཤེས་ཆོས་སྐུའི་འབྲས་བུར་
གྱུར་པའི་རྣམ་དཀར་གྱི་ཡོན་ཏན། ཡེ་ཤེས་ཆོས་སྐུའི་འཕྲིན་ལས་ཀྱི་མཚན་ཉིད་ཟེར་
ན༑ ཡེ་ཤེས་ཆོས་སྐུའི་རྒྱུར་གྱུར་པའི་ཐེག་ཆེན་གྱི་ཚོགས་ལམ་ཆོས་ཅན། མཚན་
ཉིད་དེར་ཐལ། །མཚོན་བྱ་དེའི་ཕྱིར། དེར་ཐལ། ལམ་ཡིན་པའི་ཕྱིར། འདོད་ན་
སླའོ༑ ཁ་ཅིག སངས་རྒྱས་ཀྱི་འཕྲིན་ལས་ཡིན་ན། ལམ་ཞུགས་གང་ཟག་གི་
རྒྱུད་ཀྱི་ཆོས་ཡིན་པས་ཁྱབ་ཟེར་ན། ལམ་མ་ཞུགས་གང་ཟག་གི་རྒྱུད་ཀྱི་སངས་རྒྱས་
ལ་དམིགས་པའི་དད་པ་ཆོས་ཅན། དེར་ཐལ། དེའི་ཕྱིར། དེར་ཐལ། བྱ་བ་ཡུལ་
ལ་ཡོད་པའི་སངས་རྒྱས་ཀྱི་འཕྲིན་ལས་ཡིན་པའི་ཕྱིར། དེར་ཐལ། སངས་རྒྱས་ཀྱི་
འཕྲིན་ལས་དེ་ལ་བྱེད་པ་པོ་ལ་ཡོད་པའི་དེ་དང་། བྱ་བ་ཡུལ་ལ་ཡོད་པའི་དེ་གཉིས་
ཡོད་པའི་ཕྱིར། དེར་ཐལ། གསེར་འཕྲེང་ལས། འཕྲིན་ལས་ཞེས་པ་ནི་སངས་
རྒྱས་ཀྱི་བྱ་བ་ཡིན་ལ། བྱ་བ་དེ་ཉིད་ཀྱང་བྱེད་པ་པོ་ལ་ཡང་ཡོད་པ་དང༌། གདུལ་བྱ་
ལ་ཡོད་པའི་ཐར་ལམ་སོགས་ནི་བྱ་བ་ཡུལ་ལ་ཡོད་པའི་འཕྲིན་ལས་ཡིན་ནོ། །དེའི་
ཕྱིར༑ སངས་རྒྱས་ཀྱི་གདུལ་བྱ་ལམ་དང༌། ལམ་གྱི་རྟེན་ལ་འགོད་པ་ནི་གཉིས་ཀ་
ལ་ཡོད་ལ་བཀོད་པའི་ཆ་གདུལ་བྱ་ལ་ཡོད་དེ། དཔེར་ན། སྐྱེས་བུས་ཤིང་གཤགས་
པའི་རྩོལ་བ་ནི་སྐྱེས་བུ་ལ་ཡོད་ཅིང་། དུམ་བུར་གཤགས་པའི་ཆ་ཡུལ་ལ་ཡོད་པ་
བཞིན་ནོ། །ཞེས་གསུངས་པའི་ཕྱིར། ཁ་ཅིག ཕྱི་རོལ་པའི་རྒྱུད་ལ་སངས་རྒྱས་
ཀྱི་འཕྲིན་ལས་མེད་ཟེར་ན། དེ་ཡོད་པར་ཐལ། དེའི་རྒྱུད་ལ་དད་པ་དང༌། ཐོས་པ་
དང་༑ ཚུལ་ཁྲིམས་དང་། བསམ་གཏན་སོགས་ཡོད་པ་གང་ཞིག སངས་རྒྱས་

LY
1:|:ཀྱི་: སྤྲུལ་སྐུ། །
འཕགས་པས་སེམས་ཅན་ཐམས་ཅད་ཀྱི་དོན་མཛད་པའི་ཕྱིར། ཕྱི་མ་དེར་ཐལ། ཇི་
སྐད་དུ། ཁྱོད་ཀྱིས་གང་ལས་འགྲོ་བ་དང༌། །མ་དྲངས་རྒུད་པ་དེ་གང་མཆིས།།
གང་དང་འཇིག་རྟེན་མ་སྤྲད་པའི། །ཕུན་ཚོགས་དེ་ཡང་གང་ཞིག་མཆིས། །ཞེས་
གསུངས་པའི་ཕྱིར།། ༈ །།གཉིས་པ་རང་ལུགས་ལ། རང་རྒྱུ་ཡེ་ཤེས་ཆོས་སྐུའི་
བདག་རྐྱེན་ལས་བྱུང་བའི་རྣམ་དཀར་གྱི་ཡོན་ཏན། ཡེ་ཤེས་ཆོས་སྐུའི་འཕྲིན་ལས་ཀྱི་
མཚན་ཉིད། སྤྱིར་ལམ་མ་ཞུགས་ན་ཡོད་ཀྱང་། འདིར་དངོས་སུ་བསྟན་པ་ནི།
ཚོགས་ལམ་ནས་སངས་རྒྱས་ཀྱི་སའི་བར་ཡོད་དོ། །དབྱེ་ན་འཆད་འགྱུར་ལྟར་ཉེར་
བདུན་ནོ།། ༈ །།གསུམ་པ་རྩོད་པ་སྤོང་བ་ལ། ཁ་ཅིག སངས་རྒྱས་ཀྱི་བསྟན་
པ་ལ་ཞུགས་པའི་ཕྱི་རོ ལ་པ་ཡོད་པར་ཐལ། ཕྱི་རོལ་པའི་རྒྱུད་ལ་སངས་རྒྱས་ཀྱི་
འཕྲིན་ལས་ཡོད་པའི་ཕྱིར། ཟེར་ན། མ་ཁྱབ་སྟེ། ཕྱི་རོལ་པའི་རྒྱུད་ལ་མངོན་ཤེས་
སོགས་ཡོད་ཀྱང་དེ་ཙམ་གྱིས་སངས་རྒྱས་ཀྱི་བསྟན་པ་ལ་ཞུགས་པར་འཇོག་མི་ནུས་
པའི་ཕྱིར། འདོད་ན་སླའོ། ཁ་ཅིག ཐེག་ཆེན་གྱི་ཚོགས་ལམ་ཆོས་ཅན། སངས་
རང་རྒྱུ་ཡེ་ཤེས་ཆོས་སྐུའི་བདག་རྐྱེན་བྱས་པ་
རྒྱས་ཀྱི་འཕྲིན་ལས་ཡིན་པར་ཐལ། 
། དེར་ཐལ། ལམ་ཡིན་པའི་
ལས་བྱུང་བའི་རྣམ་དཀར་གྱི་ཡོན་ཏན་ཡིན་པའི་ཕྱིར
ཕྱིར༑ འདོད་མི་ནུས་ཏེ། བྱང་སེམས་ཀྱི་འཕྲིན་ལས་ཡིན་པའི་ཕྱིར། ཁ་ཅིག་
མ་གྲུབ་ཟེར་ཡང་མ་ཁྱབ་བོ།། ༈ །།གཉིས་པ་རྒྱས་པར་བཤད་པ་ལ་གཉིས། ལམ་
དང་ལམ་གྱི་འབྲས་བུ་ལ་འགོད་པའོ། །དང་པོ་ལ་ཉེར་དྲུག་ཡོད་དེ། གདུལ་བྱའི་
འགྲོ་བ་རྣམས་ཞི་བ་ཐར་པ་དོན་དུ་གཉེར་བའི་ཚོགས་ལམ་ལ་འགོད་པའི་འཕྲིན་ལས་
བསྡུ་བ་རྣམ་བཞིའི་ཚོགས་ལམ་ལ་འགོད་པའི་འཕྲིན་ལས་དང་
དང་༑ དེ་བཞིན་དུ། 
ཀུན་ནས་ཉོན་མོངས་པའི་རྒྱུ་འབྲས་སྡུག་ཀུན་དང་བཅས་པ་ཡི་དོར་བྱ་དང་རྣམ་པར་

སྤྱི་མཐའ་ཟུང་འབྲེལ་སྐབས་བརྒྱད་པ།
བྱང་བའི་རྒྱུ་འབྲས་བླང་བྱར་རྟོགས་པའི་ཚོགས་ལམ་ལ་འགོད་པའི་འཕྲིན་ལས་གསུམ་
དང་༑ སེམས་ཅན་རྣམས་ཀྱི་དོན་གནས་ལུགས་ཇི་བཞིན་གྱི་དོན་རྟོགས་པའི་སྦྱོར་
ལམ་ལ་འགོད་པའི་འཕྲིན་ལས་དང༌། སྦྱིན་སོགས་ཕ་རོལ་ཏུ་ཕྱིན་པ་དྲུག་རྫོགས་པའི་
དེ་ལ་འགོད་པ་དང་། སངས་རྒྱས་སུ་བགྲོད་པའི་ལམ་དགེ་བ་བཅུའི་དེ་ལ་འགོད་པ་
དང་༑ དོན་དམ་པར་རང་བཞིན་གྱིས་སྟོང་པ་ཉིད་སྒོམ་བྱང་གིས་རྟོགས་པའི་སྦྱོར་
ལམ་ལ་འགོད་པའི་འཕྲིན་ལས་ཏེ་བཞི་དང་། གཉིས་སྣང་གི་སྤྲོས་པ་ཟད་པའི་སྟོང་
ཉིད་མངོན་སུམ་དུ་རྟོགས་པའི་མཐོང་ལམ་ལ་འགོད་པའི་འཕྲིན་ལས་གཅིག་དང་།
ཆོས་ཐམས་ཅད་བརྡ་ཙམ་གྱིས་བཏགས་པར་རྟོགས་པའི་ས་གཉིས་པའི་ཚུལ་ཁྲིམས་ཀྱི་
ཉམས་ལེན་ལ་འགོད་པ་དང༌། ཆོས་ཐམས་ཅད་དེ་ལྟར་རྟོགས་པའི་ས་གསུམ་པའི་
བཟོད་པའི་ཉམས་ལེན་ལ་འགོད་པ་གཉིས་བསྡོམས་པས་གཅིག་དང་། ཆོས་ཐམས་
ཅད་དོན་དམ་པར་དམིགས་པ་མེད་པར་རྟོགས་པའི་ས་བཞི་པ་ལྔ་པ་དྲུག་པ་གསུམ་གྱི་
ཤེས་རབ་ལ་འགོད་པའི་འཕྲིན་ལས་གཅིག་དང༌། ལུས་ཅན་སེམས་ཅན་རྣམས་ནི་
ཡོངས་སུ་སྨིན་པར་མཛད་པའི་ས་བདུན་པའི་ཐབས་མཁས་ལ་འགོད་པའི་འཕྲིན་ལས་
གཅིག་དང༌། ལྷག་མ་བཅོ་ལྔ་དག་ས་ལ་འགོད་པའི་འཕྲིན་ལས་ཡིན་པའི་ཕྱིར། །
དག་ས་ལ་འགོད་པའི་འཕྲིན་ལས་བཅོ་ལྔ་ཡོད་དེ། ས་བརྒྱད་པའི་བྱང་ཆུབ་སེམས་
དཔའི་ལམ་ཉན་རང་གི་ལམ་ཤེས་པའི་ལམ་ཤེས་ལ་འགོད་པ་དང༌། བདེན་པར་
མངོན་པར་ཞེན་པ་མངོན་འགྱུར་བ་བཟློག་པའི་ས་བརྒྱད་པའི་འཕྲིན་ལས་ལ་འགོད་པ་
དང་༑ སངས་རྒྱས་དཀོན་མཆོག་བཏགས་པ་བའི་བྱང་ཆུབ་ཐོབ་པའི་ས་བརྒྱད་པའི་དེ་
དང་༑ སངས་རྒྱས་ཀྱི་ཞིང་རྣམ་པར་དག་པ་ལ་འགོད་པའི་ས་བརྒྱད་པའི་དེ་དང་བཞི།
ཐེག་དམན་དུ་མི་ལྟུང་བར་འཚང་རྒྱ་བར་ངེས་པའི་ས་དགུ་པ་ལ་འགོད་པ་དང༌།

སེམས་ཅན་གྱི་དོན་ནི་ཚད་མེད་པ་སྒྲུབ་པའི་ས་དགུ་པ་ལ་འགོད་པའི་འཕྲིན་ལས་དང་
གཉིས༑ དགེ་བའི་བཤེས་གཉེན་སངས་རྒྱས་བསྟེན་ནས་དེའི་ཆོས་ཉན་པ་ལ་སོགས་
པའི་ཡོན་ཏན་ཁྱད་པར་ཅན་སྒྲུབ་པའི་ས་བཅུ་པ་ལ་འགོད་པ་དང༌། བྱང་ཆུབ་ཀྱི་ཡན་
ལག་ཐོབ་པའི་དེ་ལ་དང༌། ལས་ཕྲ་རགས་རྣམས་ནི་ཆུད་མི་ཟ་བར་རྟོགས་པའི་དེ་ལ་
དང་༑ བདེན་བཞི་རྫོགས་པར་མངོན་སུམ་དུ་མཐོང་བའི་དེ་ལ་དང༌། ཕུང་པོ་གཙང་
བདེ་སོགས་སུ་འཛིན་པའི་ཕྱིན་ཅི་ལོག་ནི་སྤངས་པའི་དེ་ལ་དང༌། ཕྱིན་ཅི་ལོག་བཞི།
དེ་སྐྱེད་པའི་གཞི་བདེན་འཛིན་ཕལ་ཆེར་མེད་པའི་ཚུལ་གྱི་དེ་ལ་དང་། ཆོས་ཐམས་
ཅད་བདེན་སྟོང་མཉམ་པ་ཉིད་དུ་རྟོགས་པའི་རྣམ་པར་བྱང་བ་རྫོགས་པའི་དེ་ལ་དང༌།
བྱང་ཆུབ་ཀྱི་རྒྱུ་ཚོགས་གཉིས་རྫོ གས་པའི་དེ་ལ་དང༌། འདུས་བྱས་འཁོར་བ་དང་
འདུས་མ་བྱས་མྱ་ངན་ལས་འདས་པ་ལ་དོན་དམ་པར་ཐ་དད་དུ་ཡོངས་སུ་མི་ཤེས་པར་
མངོན་སུམ་རྫོགས་པའི་ས་བཅུ་པ་ལ་འགོད་པའི་འཕྲིན་ལས་དང་དགུ་ཡོད་པའི་ཕྱིར།།
གཉིས་པ་ལམ་གྱི་འབྲས་བུ་ལ་འགོད་པ་ཡོད་དེ། མཆོག་གི་སྤྲུལ་སྐུས་གདུལ་བྱ་
རྣམས་མི་གནས་པའི་མྱ་ངན་ལས་འདས་པ་ལ་འགོད་པའི་འཕྲིན་ལས་གཅིག་ཡོད་པའི་
ཕྱིར༑ ༑གསུམ་པ་དོན་བསྡུ་བ་ནི། ཤེས་བྱ་ཆོས་ཅན། འདིར་བསྟན་པའི་ཡེ་ཤེས་
ཀྱི་ཆོས་ཀྱི་སྐུ་ཡི་འཕྲིན་ལས་ནི་རྣམ་པ་ཉི་ཤུ་རྩ་བདུན་དུ་བཞེད་པ་ཡིན་ཏེ། ཚོགས་
ལམ་ལ་འགོད་པ་གསུམ། སྦྱོར་ལམ་ལ་བཞི། མཐོང་ལམ་ལ་གཅིག ས་གཉིས་
པ་དང་གསུམ་པ་ལ་གཅིག བཞི་པ་ལྔ་པ་དྲུག་པ་གསུམ་ལ་གཅིག བདུན་པ་ལ་
གཅིག་བརྒྱད་པ་ལ་བཞི། དགུ་པ་ལ་གཉིས། བཅུ་པ་ལ་དགུ་སངས་
རྒྱས་ཀྱི་ས་ལ་གཅིག་སྟེ་བསྡོམས་ན་ཉེར་བདུན་དུ་འགྱུར་བའི་ཕྱིར།། ༈ །།གསུམ་
པ་བསྡུས་དོན་གཞན་བཤད་པ་ལ་གཉིས། དྲུག་ཏུ་བསྡུ་བ་དང་། གསུམ་དུ་བསྡུ་

༄༅22
 སྤྱི་མཐའ་ཟུང་འབྲེལ་སྐབས་བརྒྱད་པ།
བའོ༑ ༑དང་པོ་ནི། སྔར་དོན་བརྒྱད་ཀྱི་སྒོ་ནས་བསྟན་ནས་འདིར་དོན་དྲུག་ཏུ་བསྟན་
པ་ནི། མཚན་ཉིད་དེ་ཡི་སྦྱོར་བ་དང་། ། ཞེས་པ་ནས། རྣམ་པ་དྲུག ཅེས་པའི་
བར་གསུངས་ཏེ། དོན་ནི། འགྲེལ་པ་ལས། དང་པོར་རྣམ་པ་ཐམས་ཅད་མཁྱེན་པ་
ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་ནི། ཞེས་པ་ནས། དོན་བསྡུས་པ་
གཞན་རྣམ་པ་དྲུག་སྟེ། ཞེས་པའི་བར་གྱིས་འཆད་དོ། ། ཚིག་དོན་ནི། ཤེས་བྱ་ཆོས་
ཅན༑ མངོན་རྟོགས་རྒྱན་གྱི་དོན་བརྒྱད་ལས། དོན་བསྡུས་གཞན་ཏེ་རྣམ་པ་དྲུག་ཏུ་
ཤེས་པར་བྱ་སྟེ། མཁྱེན་གསུམ་གྱི་ངོ་བོར་གྱུར་པའི་མཚན་ཉིད་དང༌། མཁྱེན་
གསུམ་དེ་ཡི་ཉམས་སུ་ལེན་བྱེད་རྣམ་རྫོགས་སྦྱོར་བ་དང༌། རྣམ་རྫོགས་སྦྱོར་བ་དེ་རབ་
ཏུ་གྱུར་པའི་རྩེ་སྦྱོར་དང༌། མཁྱེན་གསུམ་དེའི་ཉམས་ལེན་གྱི་གོ་རིམ་མཐར་གྱིས་
སྦྱོར་བ་དང་། མཁྱེན་གསུམ་དེའི་སྦྱོར་བ་མཐར་ཐུག་པའི་སྐད་ཅིག ་སྦྱོར་བ་དང༌།།
མཁྱེན་གསུམ་དེ་ཡི་རྣམ་སྨིན་གྱི་འབྲས་བུ་ཆོས་སྐུ་དང་ནི་དྲུག་ཏུ་ཤེས་པར་བྱ་དགོས་
པའི་ཕྱིར།། ༈ །།གཉིས་པ་དོན་གསུམ་དུ་བསྡུ་བ་ནི། ཡུལ་ནི་རྣམ་པ་གསུམ་པོ་
རྒྱུ༑ ༑ཞེས་པ་ནས། དོན་བསྡུས་གཞན་ཏེ་རྣམ་པ་གསུམ། །ཞེས་པའི་བར་
གསུངས་ཏེ། དོན་ནི། འགྲེལ་པ་ལས། དང་པོར་རྣམ་པ་ཐམས་ཅད་མཁྱེན་པ་ཉིད་
ལ་སོགས་པ་ཐམས་ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་འཇུག་པའི་ཡུལ་གྱི་རྒྱུ་
ཡིན་ནོ། །ཞེས་པ་ནས། དོན་བསྡུས་པ་གཞན་རྣམ་པ་གསུམ་སྟེ། དེ་ཁོ་ན་བཞིན་དུ་
བཤད་པར་བྱ་བ་ཡིན་ནོ། །ཞེས་པའི་བར་གྱིས་འཆད་དོ། །ཚིག་དོན་ནི། མཁྱེན་པ་
རྣམ་པ་གསུམ་པོ་ཆོས་ཅན། སྦྱོར་བའི་བསྒོམ་བྱའི་ཡུལ་ནི་ཡིན་ཏེ། དེའི་བླང་བྱ་
ཡིན་པའི་ཕྱིར། སྦྱོར་བ་བཞི་ཡི་བདག་ཉིད་ཆོས་ཅན། མཐར་ཐུག་པའི་མཁྱེན་
གསུམ་དེའི་རྒྱུ་ཡིན་ཏེ། དེ་ཐོབ་བྱེད་ཀྱི་ཐབས་ཡིན་པའི་ཕྱིར། ཆོས་སྐུ་འཕྲིན་ལས་

༡ བཤེས་ སྤྲུ ལ་སྐུ། མགར་
ནི་ཆོས་ཅན། མཁྱེན་གསུམ་སྦྱོར་བའི་འབྲས་བུ་ཡིན་ཏེ།། དེའི་སྟོབས་ཀྱིས་ཐོབ་པའི་
ཐོབ་བྱ་མཐར་ཐུག་ཡིན་པའི་ཕྱིར། ཤེས་བྱ་ཆོས་ཅན། འདིར་ཡུམ་གསུམ་གྱི་དོན་
བསྡུས་སྔ་མ་ལས་དོན་བསྡུས་པ་གཞན་ཏེ་རྣམ་པ་གསུམ་བསྟན་པ་ཡིན་ཏེ། ཡུལ་དང་།
རྒྱ་དང་འབྲས་བུའི་རྣམ་པ་གསུམ་དུ་བསྡུས་ནས་བཤད་པའི་ཕྱིར་རོ། །འདིར་ཚིག་
མང་དོགས་ནས་འགྲེལ་པའི་མགོ་མཇུག་གི་ཚིགས་བཅད་རྣམས་མ་དྲངས་ལ།།
འགྲེལ་པའི་དོན་ཡང་རྩ་བའི་དོན་བཤད་པས་འགྲུབ་པ་དང༌།། རྩ་ཚིག་གི་དོན་ལ་གོ་བ་
ཆགས་པ་དང་། འཇུག་པ་བདེ་བར་བསམས་ཏེ། རྩ་བའི་དོན་བཤད་པའི་སྒོ་ནས་སྤྱི་
དོན་མཐའ་དཔྱོད་ཅུང་ཟད་དང་བཅས་ཏེ་བྲིས་སོ། །ཚིག་དོན་ཀྱང་མཐའ་དཔྱོད་པའི་ཚེ་
བདར་ཤ་བཅད་པར་བྱ་སྟེ།། འདིར་ནི་དོན་གྱི་ངོ་བོ་ཙམ་བཤད་པ་ཡིན་པས་སོ། །དེ་
ཡང་རྩ་ཚིག་རྣམས་མཚལ་གྱིས་ཕྱེ་བ་ནི། གོ་བདེ་བའི་ཆེད་ཡིན་ལ། གལ་ཏེ་གཞན་
འབྲི་བ་སྲིད་ཚེ་མཚལ་གྱིས་འབྱེད་པ་མ་ལྕོགས་ན།། སྣག་ཚས་བྲིས་བ་ལ་རྒྱ་སྐྱེག་དང་
ཁ་ཆེའི་གུར་གུམ་སོགས་ཅི་རིགས་ཀྱི་ཆུས་བྱུགས་ཏེ་དབྱེ་བར་བྱའོ།། །།སྨྲས་པ།
རྒྱལ་བ་ཀུན་གྱི་ཡེ་ཤེས་གཅིག་བསྡུས་རྒྱལ་བའི་དབང་པོ་བློ་བཟང་གྲགས། །གང་
དེས་སྲས་ཀྱི་ཐུ་བོ་ཆེན་པོ་གང་དང་ལྷན་ཅིག་མངོན་བྱོན་ཏེ། །ཐུབ་དབང་ཉིད་ཀྱི་
དགོངས་དོན་མཐར་ཐུག་ཐུབ་པའི་གསུང་བཞིན་ལེགས་སྟོན་པ། །མངོན་པར་རྟོགས་
པའི་རྒྱན་གྱི་བརྗོད་བྱ་མངོན་རྟོགས་མཐའ་དག་གསལ་བར་མཛད། ། ཚུལ་དེའི་རྗེས་
སུ་ཞུགས་ནས་མཁས་མང་གིས། ། ཡབ་སྲས་གཉིས་ཀྱི་དགོངས་པ་འགྲེལ་པའི་
གཞུང་༑ ༑ཚིག་དང་དོན་གྱི་རྣམ་བཤད་མང་མཛད་ནས། །རྒྱལ་བའི་བསྟན་པ་ཀུན་
ཏུ་དར་བར་བྱས། །དེང་དུས་ཕྱོགས་འདིར་བསྟན་འཛིན་ནང་སོ་ཞེས། །ངག་དབང་
འཕྲིན་ལས་རྒྱ་མཚོས་རང་གི་དགོན། །ཅོ་ནེའི་ཆོས་སྡེར་འཆད་ཉན་བསྟན་པའི་རྒྱུན།།

ཚ༩༠
 སྤྱི་མཐའ་ཟུང་འབྲེལ་སྐབས་བརྒྱད་པ།
སྔོན་མེད་གསར་དུ་སྤེལ་ཕྱིར་ལེགས་པར་བཙུགས། །དེའི་ཚེ་བླ་མའི་ཐོག་མ་ཉིད་
གྱུར་བ། །རབ་འབྱམས་སྨྲ་བ་བཤད་སྒྲུབ་མིང་ཅན་གྱིས། །བཤད་གྲྭའི་རྒྱུན་ལ་ཕན་
པར་སྲིད་སྙམ་སྟེ། ། རྒྱན་གྱི་ཚིག་འགྲེལ་མཐའ་དཔྱོད་བཅས་འདི་བྲིས། །གང་འདི་
ལྷག་བསམ་འོ་མཚོ་ལས་འཁྲུངས་ཕྱིར། །རང་དོན་ར་རིའི་དྲི་མས་རྣམ་པར་དབེན།།
མཁས་མང་གཞུང་དང་འབྲེལ་བར་བཤད་པའི་ཕྱིར། །ལོག་པར་བརྗོད་པའི་རྡུལ་གྱིས་
མ་གོས་སྙམ། །འོན་ཀྱང་གཞུང་དོན་རྒྱ་ཆེ་དཔག་དཀའ་བས། །བདག་ནི་བློ་གྲོས་
དམན་ཞིང་སྦྱངས་པ་ཆུང་། །མ་བཤད་ལོག་པར་བཤད་པའི་ཉེས་སྲིད་ན། །དམ་པ་
རྣམས་ཀྱི་སྤྱན་སྔར་གནོང་ཞིང་འགྱོད། །འཁྲུལ་པ་ཀུན་བྲལ་སངས་རྒྱས་ཉག་གཅིག་
ཏུ༑ ༑གསུངས་ཕྱིར་ཟབ་དང་རྒྱ་ཆེའི་གནད་རྣམས་ལ། །འཕགས་བོད་པཎ་ཆེན་
མཐོང་ན་བླུན་རྨོངས་བདག་ལྟ་ཅིས་མི་འཁྲུལ།།
འགའ་ཡང་འཇུག་དཀའ་བར། །
ཅི་སྟེ་དགོངས་འགྲེལ་གཞན་དག་ཡོད་བཞིན་དུ། ། ཁྱོད་ཀྱིས་འཆད་འདི་འཐད་པ་མིན་
ཅེ་ན། །སྐྱོན་དུ་མི་འགྱུར་གང་ཕྱིར་རང་ཉིད་ཀྱང་། །འཆད་རྩོད་རྩོམ་ལ་བག་ཆགས་
འཇོག་ཕྱིར་རོ། །ཇི་ལྟར་མངོན་པར་རྟོགས་པའི་རྒྱན་འདི་ལ། །འཕགས་པའི་ཡུལ་
གྱི་དགོངས་འགྲེལ་ཡིན་གྲགས་པ། །བཅུ་ཕྲག་ཟུང་ལས་ལྷག་ཡོད་དེ་དག་ཀྱང་།།
ཟློས་པར་མི་འགྱུར་དགོས་པ་སྲིད་པ་བཞིན། །འོན་ཀྱང་རྣམ་པར་བཤད་པ་འདི་ཉིད་
ལས༑ ༑རང་གི་མོས་པ་གཙོར་བྱས་བརྗོད་གྱུར་པ། །མང་ཐོས་དམ་པའི་གཟིགས་
ངོར་མི་འགལ་མོད། །ཕྱོགས་རེའི་མིག་ཅན་དག་ལ་འགལ་བའང་མཆིས། །དེ་ལྟ་
ན་ཡང་བློ་གྲོས་དོན་གཉེར་ལ། ། སྨན་པར་གྱུར་ཚེ་གཟུ་བོར་མི་གནས་ཤིང༌། །བློ་
མིག་ཕྱོགས་ལྷུང་ལིང་ཏོག་གིས་བསྒྲིབས་པས། །ཇི་ལྟར་སྨྲས་ཀྱང་དེ་ཙམ་ཉིད་དུ་
ཟད༑ ༑རྒྱལ་ཡུམ་བགྲོད་གཅིག་ཕ་རོལ་ཕྱིན་པའི་ལམ། ། ལམ་མཆོག་འདི་འདྲ་

༧༩༡
སྤྲུལ་སྐུ། །
བདག་འདྲས་འཆད་ནུས་མིན། །མིན་ཡང་འཆད་རྩོད་རྩོམ་ལ་འཇམ་པའི་དབྱངས།།
དབྱངས་ཅན་ལྷ་མོས་ཁ་ནི་རྣམ་པར་ཕྱེ། ། གང་འདི་མངོན་པར་རྟོགས་པའི་རྒྱན་གྱི་
དོན༑ ༑དོན་མིན་འདྲ་བར་རིང་བཞུག་སྣ་ཚོགས་ཚིག །ཚིག་གི་འཕྲེང་བར་སྤེལ་
བ་མ་ཡིན་ལ། ། ལ་ལའི་བསྡུས་དོན་ཙམ་ཞིག་ལྟ་བུའང་མིན། །སྔོན་ནས་སྔོན་མེད་
ལེགས་བཤད་འཆད་དཀའ་ཡང༌། ། སྔོན་བྱོན་སྔོན་གྱི་དམ་པའི་གསུང་རང་གཞན།
སྔོན་མ་སྔོན་བཞིན་བཤུས་པ་མ་ཡིན་པར། ། སྔོན་ཚ་སྔོན་གྱི་རྒྱལ་བས་གསུངས་པ་
ལས༑ ༑ཆོས་ཟབ་ཟབ་དང་རྒྱ་ཆེའི་ཚུལ་སྟོན་པ། །རྒྱལ་ཡུམ་ཡུམ་མཆོག་གསུམ་
གྱི་བརྗོད་བྱའི་དོན། ། གང་དེ་དེ་ལྟར་གསལ་མཛད་མ་ཕམ་པའི། །དགོངས་དོན་དོན་
བཞིན་ཁོ་བོས་བཤད་སྙམ་སེམས། །འདིར་འབད་ལས་བྱུང་དགེ་བ་གང་གཱའི་རྒྱུན།།
དུས་གསུམ་རྣམ་དཀར་ཀླུང དང་ལྷན་ཅིག་ཏུ། །འགྲོ་ཀུན་ལམ་མཆོག་འདི་དང་མི་
འབྲལ་ཞིང་། །བླ་མེད་རྒྱ་མཚོ་ཆེན་པོར་འཇུག་ཕྱིར་བསྔོ། །ཕན་བདེའི་འབྱུང་
གནས་ཐུབ་བསྟན་སྤྱི་དང་ནི། ། ཁྱད་པར་ཆོས་ཀྱི་རྒྱལ་པོ་བཙོང་ཁ་པའི། །བཤད་
སྒྲུབ་བསྟན་པ་རྒྱ་མཚོའི་མཐའ་ཀླས་པར། །ཁྱབ་པའི་དགའ་སྟོན་རིང་དུ་གནས་གྱུར་
ཞེས་པའི་གསུང་པར་འདི་བཞིན་སེར་སྨད་གྲྭ་ཚང་གི་མཁས་གྲུབ་ཆེན་པོ་བསྟན་པ་དར་
ཅིག། ༈ །
རྒྱས་ཀྱི་ཡིག་ཆ་གཞིར་བཟུང་སྟེ་ཡིག་ཆའི་དཀའ་གནད་མདོར་བསྡུས་རྣམས་སྤྲོས་བཤད་དང༌། ཁ་
སྐོང་། མཐའ་དཔྱོད། ཐུན་མོང་མིན་པའི་ཁས་ལེན་མི་གསལ་བ་རྣམས་འདིར་གསལ་ཡོད་པར་
བརྟེན་སྔ་དུས་བློ་གསལ་བ་རྣམས་ནས་ཡིག་ཆ་དང་ཟུང་སྦྲེལ་གསན་སྦྱོང་མཛད་མུས་དང༌། མཁོ་
གནད་ཀྱང་ཤིན་ཏུ་ཆེ་རུང༌། གསུང་པདྨ་ཅོ་ནེ་དགོན་ཆེན་དུ་བཞུགས་པ་དུས་འགྱུར་དབང་གིས་སྔར་
ནས་མེ་བཞེས་ཟིན་འདུག་པས་ད་ཕན་སློབ་གཉེར་བའི་ཁྲོད་དུ་ཡིག་ཆ་དཀོན་གཤིས་གྲྭ་ཚང་མཁན་པོ་
རྒྱལ་རོང་བློ་བཟང་བསྟན་འཛིན་དང༌། དགེ་བཤེས། སློབ་གཉེར་བ་རྣམས་ནས་ཡིག་ཆ་ཆ་ཚང་
གསུང་པར་ཞིག་འགྲུབ་ཐབས་ཐུགས་གཉེར་ཆེ་བ་དང་བཅས་མཁའ་མཉམ་འགྲོ་ཀུན་ཕན་བདེའི་རྩ་བ་

ཚe༢
 དཔར་བྱང་སྨོན་ཚིག།
༧རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་བཤད་སྒྲུབ་དར་རྒྱས་གོང་འཕེལ་ཡུན་རིང་དུ་གནས་ཆེད་
སེར་སྨད་གཞུང་པ་གྲྭ་སྐུ་བཅར་མཁན་དྲུང་ཏཱ་བླ་མ་རོང་རྣམ་སྲས་པ་ཐུབ་བསྟན་ནོར་བཟང་ཤག་ཚང་
ནས་ལྷག་བསམ་རྣམ་པར་དག་པས་རྒྱུ་སྦྱོར་འདུ་འགོད་ཀྱིས་གོང་གསལ་ཡིག་ཆ་ཅོ་ནེའི་པར་རྙིང་
ཁུངས་དག་རང་ལ་མ་ཕྱི་བྱས་ཏེ་རབ་བྱུང་བཅུ་དྲུག་པའི་ལྕགས་ཕོ་སྟག་ལོར་གསུང་པར་དུ་ལེགས་
བསྐྲུན་ཐོག་གྲྭ་ཚང་འདི་ཉིད་ཀྱི་ཆོས་མཛོད་དུ་བཞུགས་སུ་གསོལ་བའོ།། ༈ །འདིར་འབད་དགེ་བའི་
ས་བོན་ལེགས་སྨིན་ཐུབ་པའི་རིང་ལུགས་ཡོངས་འདུའི་ལྗོན། །བསྟན་འཛིན་རྐང་དྲུག་བྱེ་བ་རྣམ་རྩེན་
ཀུན་དགའི་མེ་ཏོག་ཕྱོགས་མཐར་རྒྱས། །མ་ནོར་ལམ་བཟང་འབྲས་བུའི་ཁུར་ཆེན་བསྟན་སྲིད་འགྲོ་
ཕན་ཟུངས་སུ་དུང༌། །བླ་མེད་ཞི་བའི་གྲིབ་བསིལ་སྣུམ་པོར་འགྲོ་བ་མ་ལུས་དབུགས་འབྱིན་ཤོག །
༈ །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ།། ། །
ཚིག་གི་གཟིགས་མ་རེས་ཀྱང་དུག་གསུམ་གྱི། ལལ ་| ར ཀྱང་
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག།།
ཤཱཀྱའི་དགེ་སྦྱོང་ཆོས་སྨྲ་བ་ཏཱ་ལེ་བླ་མ་བསྟན་འཛིན་རྒྱ་མཚོས་སྦྱར་བའོ། །ཅེས་པ་དེ་ཡང་
སྦྱིན་རླབས་ཀྱི་ཚུལ་དུ་ཞུས་པའོ།། །།སརྦ་མངྒ་ལཾ།། །།

